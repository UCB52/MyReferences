***Psikoloji, organizmanın davranışlarını ve bu davranışlarla ilgili psikolojik, sosyal ve biyolojik süreçleri inceleyen pozitif bir bilimdir.Organizmanın, uyarıcılara karşı nasıl tepki verdiğini ortaya çıkarmaya çalışır.Canlının niçin ve neden davrandığını araştırır.Canlının başka canlı ve canlılarla olan ilişkileri, fiziksel çevresi, kendisi ve calı gruplarının birbirleriyle olan ilişkileri vs psikolojinin konularındandır.
***Organizma, genel anlamıyla her türlü canlıdır.Genellikle hayvanlar, deney aracı olarak insan davranışlarıyla karşılaştırılmak için psikolojinin konusu olmuştur.
***Davranış, organizmanın doğrudan veya dolaylı olarak gözlenebilen tüm etkinlikleridir.Mesela rüya görmek, öğrenmek, hayal kurmak, düşünmek, duygulanmak vb bazı davranışlar da dolaylı olarak gözlemlenirler.
------------------------------------------------------------------------------------------------------------------------------------------------
*****PSİKOLOJİK YAKLAŞIMLAR:
****Yapısalcı Yaklaşımlar : Zihnin yapısının incelenmesidir.Psikolojik olaylarda bilinci ön plana çıkartır ve zihin yapısının anlaşılabilmesi için içe bakış yönteminin psikolojide kullanılmasını savunur.Amacı bilincin karmaşık yapısını çözmek, zihnin en yalın ögelerini araştırmak ve bunlar arasındaki ilişkileri bularak yasalar halinde formülize etmektir.Araştırmalarda iç gözlem ve deney metodları kullanılır.
****Davranışçı Yaklaşımlar : Gözlemlenebilir davranışlardır.Bu da deney ve gözlemle mümkündür.Psikolojinin bilim haline gelebilmesi için gözlemlenebilir, ölçülebilir, objektif ve bilimsel metodlarla incelenmesi gerekir.Organizma ve çevre ilişkilerinin insan ve hayvanda aynı olduğu kanısındadırlar.Bu nedenle hayvanlar üzerinde deneyler yapılır.Mesela: "Pavlov'un Köpeği".
****İşlevselcilik : Bilincin ne olduğundan daha ziyade ne için olduğunu bilmek daha önemlidir.Çevreye uyum süreci olarak tanımlanır.Bu ekolün amacı algılama, düşünme, duygulanma gibi içsel eylemlerin hayatta karşılaşılan çeşitli problemlerin çözümlenmesine nasıl yardım ettiğini açıklar.Eyleme ve yararcılığa dönüktür, metod olarak iç gözlem ve gözlem kullanılır.Davranışların çevreye uyumunu ele alırlar ve uyum sağlayıcı davranışları faydalı olduğunu savunurlar.Bu yaklaşımda davranışların ne işe yaradığı önemlidir.
****Psikanalitik : İnsan, doğuştan cinsellik ve saldırganlık içgüdülerine sahiptir.Bilinçaltı esas ögedir.Daha küçük yaşlarda olmak üzere toplumda hoş karşılanmayan arzular, birey tarafından bilinçaltına atılır.Bilinçaltı, çevreden bastırılmış istekler alanıdır.Bir takım psikolojik rahatsızlıkların da kaynağıdır.Sözü edilen rahatsızlığın giderilmesi, bilinçaltına bastırılmış isteklerin bilinç düzeyine çıkarılmasıyla münkün olabilir.
****Bütüncü : İnsan yaşantısı, davranışlarıyla birlikte bir bütündür.Bütün ise parçaların toplamından apayrı bir ahenk ortaya koyar.Buna göre yaşantılar, kendi bütünlüğü içinde incelenmelidir.
****Hümanist : İnsan, kendine göre bir değerdir.Belli bir toplum düzeninin ya da iş örgütünün aracı haline getirilmemelidir.Kendisinden, davranışından, oluşturacağı kimliğinden insanın kendisi sorumludur.İnsan, gelişme gücünü kendisinden alır, çevrenin etkisiz olduğunu savunur.Aynı zamanda insanın duygusal yanını öne çıkaran ve davranışlarını buna göre yorumlayan bir yaklaşımdır.İnsanı insan yapan duyguları, hisleri, ümitleri ve beklentileri önemlidir.Bireyin davranışlarını anlayabilmek için onun iç yaşantısını bilmek gerekir.Bunun da yolu, insanın geçici bir süre kendisini başkasının yerine koymasıdır[empati].Yani metod olarak içe bakış kullanırlar.
****Bilişsel : İnsanın zihinsel etkinliklerine önem verir.Düşünme, kavrama ve yorumlama, davranışlara yön veren önemli unsurlardır.Davranışlar, sadece dıştan gelen uyarıcı tepkileri bilmekle incelenemez.Bu yaklaşımın amacı, zihinsel süreçlerin nasıl örgütlendiğini ve çalıştığını açıklayan deneyler yapmaktır.Mesela J. Piaget isimli psikolog, çocukluktan yetişkinliğe doğru bir dizi zihinsel gelişim evrelerinden geçtiğini savunur.Çocukta 4 adet gelişim evresi saptar.
****Biyolojik : İnsan davranışını anlayabilmek için psikoloji ve sosyolojiden yararlanmak gerekir.Davranışların nedenini ancak bireyin biyolojik yapısının incelenmesiyle bulunabileceğini savunan bir görüştür.Davranışlar, beynin bir fonksiyonu olarak ortaya çıkar.Ayrıca salgı bezleri ve hormonlardan da etkilenir.
------------------------------------------------------------------------------------------------------------------------------------------------
*****PSİKOLOJİNİN ALANLARI: Bu alanların her birinde davranışlar, farklı biçimlerde incelenirler.Bu dallar, aynı zamanda uzmanlık alanlarıdır.
****Deneysel Psikoloji : Bireylerin duyusal uyaranlara nasıl tepki verdiklerini, dünyayı nasıl algıladıklarını, nasıl öğrenip hatırladıklarını, duygusal olarak nasıl davrandıklarını, başarma arzusu ve açlık güdüsüyle nasıl eylemde bulunduklarını anlamak, açıklamak ve kontrol etmek için araştırma yapmak, deneysel psikolojinin alanlarıdır.Ayrıca hayvanlar üzerinde de çalışılır.Bazen birey ve hayvan davranışlarını birbiriyle ilişkilendirme, bazen de değişik türlerin davranışlarını karşılaştırmak amacıyla hayvanlar incelenir.Kesin ölçüm ve kontrol metodları geliştirmek amaçlanır.
****Gelişim Psikolojisi : Döllenmeden ölüme kadar bireyin yaşa bağlı davranış değişikliklerini inceler."Birey ne zaman konuşur?", "Algılama ne zaman başlar?", "Çocuğun düşünmesinde meydana gelen sistematik değişimler nelerdir?", "Bireyin çevre ile ilişkisi hangi yaşta ve nasıl olur?" gibi konuları içerir.En çok gelişme, değişme, birey, zaman, genetik ve çevresel etikleri üzerinde durmaktadır.Gelişim psikologları, gelişimsel değişmeleri sadece açıklamakla kalmaz.Bu değişmenin altında yatan ve onu ortaya çıkaran süreci veya koşulları da açıklamaya çalışır.
****Okul ve Eğitim Psikolojisi : Eğitim alanlarında etkin, kalıcı öğrenme ve öğretmeyi konu edinir.Okul ortamını ve eğitim sürecini en verimli duruma getirmeyi amaçlar.Öğrenme süreçlerinin psikolojik yönlerini araştırır.Eğitim psikologları, öğrenme ve öğretim dallarında uzmanlaşırlar.İnceleme konuları arasında, televizyonun çocukların çalışma alışkanlıklarını ne derecede etkilediği, eğitimde stres, öğretmen ve öğrenci ilişkileri, öğrenme engeli olan çocukların sorunları gibi konular vardır.Okulda öğrencilere testler, mülakatlar uygulayarak öğrencilerin okulla ilgili sorunlarını anlamaya çalışır ve çözümler üretir.Okul psikolojisi, eğitim psikolojisinden biraz daha farklıdır.Okul psikologları daha çok ilk ve orta öğretimde çalışır.Bunlar eğitimsel ve duygusal sorunları değerlendirmek amacıyla tek tek çocuklarla ilgilenirler.Zeka, başarı, kişilik testleri uygulamak ve bunları yorumlamak da işlerinin bir parçasıdır.Öğretmenlere ve anne-babalara danışarak çocuğa hem sınıfta hem de evde yardımcı olmanın yollarını araştırmaktalardır.Öğretmenlere de sınıfla ilgili sorunlarla başa çıkmak için öneriler sunmaktadırlar.
****Klinik Psikolojisi : Bir kurumda bakılmayı gerektiren duygusal, davranışsal bozuklukları olan, toplumla uyumları kopmuş insanların davranışlarını inceler, teşhis eder ve bilimsel olarak tedavisini yapar.**Klinik psikologlar, çok çeşitli alanlarda görev yapmaktadırlar:
-İnsan davranışlarını araştırma, elde edilen bu bilgileri pratikle bütünleştirmek.
-Gözledikleri, inceledikleri kişilerle ilgili kararlarını verebilmek için değişik metodlarla bilgiler toplamak.
-Psikolojik açıdan sorunları, sıkıntıları olan, stresli kişi ya da gruplara yardım etme, gerektiğinde koruyucu ruh sağlığı çalşmaları içine girmek.
-Fobiler, kişilik, şizofreni, mutsuzluk, huzursuzluk, engelleme, duygusal gerginlik, zihinsel ve davranışsal sorunlar, ergenlik döneminin belirtileri, yetişkinlik ve yaşlılık dönemleri ve depresyon sorunlarını tedavi etme gibi konularla ilgilenirler.
**Klinik psikologların çalıştığı kurumlar:
-Üniversiteler, araştırma merkezleri
-Klinikler, hastaneler, dispanserler
-Ana-çocuk sağlığı merkezleri
-Askeriye
-Cezaevleri
-Rehberlik merkezleri
-Okullar
****Kişilik Psikolojisi : Bireyler arası farklılıkları inceler.Klinik psikologları, normal dışı bireylerin tedavisi ile ilgilenirken; kişilik psikologları ise normal bireylerin davranışlarındaki değişimleri inceler.Bireyler, her olaya değişik tepkide bulunur.Bireyleri ve bireysel ayrılıkları anlamaya çalışır.
****Sosyal Psikoloji : Olayları, bireyin toplum içindeki davranışını konu edinir.Toplum ile birey arasındaki karşılıklı ilişki ve etkinin bilimsel olarak araştırılmasını inceler.Sosyal psikologlar itaat, uyma, propaganda, ön yargı, saldırganlık, şiddet ve sevgi, yardımlaşma, iş birliği, rekabet, kişiler arası iletişim gibi konuları inceler.
****Endüştri Psikolojisi ve Mühendislik Psikoloji : Belirli bir işe en uygun kişi ya da kişileri seçmek, işle ilgili eğitim programları hazırlamak ve yönetimin çalışanların moral ve iyiliğine yönelik kararlarına katılmak gibi sorunlarla uğraşırlar.Belirli endüstri işletmelerinde danışman olarak çalışırlar.
****Adli Psikoloji :Hukuki, adli ve ıslaha yönelik alanlarda çalışmaktadırlar.Mahkumlarla ve aileleriyle çalışmak, bir suçlunun cezai ehliyeti olup olmadığına karar verilmesine yardımcı olmak, hakimlerin suçlu hakkında en doğru kararı vermelerine yardımcı olmak için psikolojik raporlar hazırlamak ve suçlu çocukların rehabilitasyonu ile ilgili çalışmaları yürütmek görevleri arasındadır.
****Psikometri : Psikoljinin diğer alanlarına hizmet verir.Psikometrik psikoloji, davranışların ölçülmesi ve değerlendirilmesi, istatistik metodların psikolojiye uygulanması, davranışın açıklanması ve yorumlanmasında yararlanılabilecek matematiksel modellerin geliştirilmesi ile ilgili bir bilim dalıdır.
------------------------------------------------------------------------------------------------------------------------------------------------
*****Psikkolojinin Kullandığı Bilimsel Metodlar :
****Betimleyici ve Tanımlayıcı Metodlar : Betimleme ve araştırma konusunun özelliklerini sistematik biçimde sıralamaktır.Tanıma ve tanımlama amacıyla yapılır.Betimleme, sözel olabileceği gibi sayısal da olabilir.Çeşitleri:
**Tarama Yöntemi : İncelenecek olayı doğrudan gözlemleme imkanı olmadığında bu olaylar, soru listeleri ve görüşmeler yoluyla dolaylı olarak incelenir.En çok test ve anketlerden faydalanılır:
-Test : İnsanların zekalarını, ilgilerini, yeteneklerini, tutumlarını, kişiliklerini vb ölçmek amacıyla kullanılır.
-Anket : Bilgi verecek kişinin doğrudan kendisinin okuyarak cevaplandıracağı sorulardan oluşmuş soru kayıtları kullanılarak yazılı cevaplar aracılığıyla gözlemde bulunma işidir.
**Gözlem : Kendiliğinden oluşan veya araştırmacı tarafından bilinçli olarak oluşturulan davranışları ve olayları belirli bir amaç ve düzenle inceleme yöntemidir.Çeşitleri:
-Doğal Gözlem : Herhangi bir nesneyi, olayı kendi doğal durumunda izlemeye denir.Gözlenen kişi, gözlendiğinin farkında değildir.Çünkü gözlenen organizma, gözlendiğinin farkına varırsa; yapay davranışlarda bulunabilmektedir.
-Sistematik Gözlem : Şartları v ortamı araştırmacı tarafından oluşturulan ve araştırmacının denetimi altında gerçekleştirilen gözlemdir.Mesela hayvanların kendi doğal ortamlarında izlenmesi, "doğal gözlem" sınıfına girer.Fakat aynı hayvanların alınıp laboratuvar ortamında izlenmesi ise "sistematik gözlem" sınıfına girer.
**Görüşme[Mülakat] : Konuşma ve konuşturma yoluyla bireylerin değerlendirilmesidir.Bilgi toplamak veya davranış bozukluklarını tedavi etmek amacıyla yapılır.Görüşmecinin değerlendirmelerine dayandığı için oldukça özneldir.Sorulara yanlış cevap verme ihtimaline karşı sorular, dolaylı yollardan tekrarlanır.
**Vaka İncelenmesi : Bazı durumlarda, bireyin davranışlarını anlamlandırmak için onun geçmiş yaşantısını ve çevresini yakından tanımak gerekir.Bu amaçla bireyden aile yaşantısını, çocukluğunu, arkadaşlarını, okul hayatını vs anlatması istenir.Bugüne ait olan davranışların geçmişle olan bağlantıları ortaya çıkarılmış olur.
****Deneysel Metodlar : Deney, incelenmek istenen olayın araştırmacı tarafından yapay olarak hazırlanan koşullarda[çoğunlukla laboratuvarlarda] oluşturulmasıdır.Deneysel metodun amacı, gözlemlerden elde edilen varsayımları ispatlamak veya çürütmek amacıyla olgular arasında neden-sonuç ilişkisi kurmaktır.Bir deneyde her zaman 2 adet grup bulunur:
-Deney Grubu : Üzerinde araştırma yapılan, şartlarında değişiklik yapılan gruba denir.
-Kontrol Grubu : Karşılaştırma yapmak için şartlarında herhangi bir değişiklik yapılmayan grupturç
****İstatistiksel[Korelasyonel] Metodlar : Psikoloji araştırmalarından elde edilen verilerin büyük bir kısmı sayısal verilere dayanır.Bu bilgilerin ne anlama geldiğini ve bunlardan ne şekilde geçerli sonuçlar çıkarılabileceğini bilmek gerekir.İstatistiksel metodlar, bu amaçla kullanılır.İstatistik, sayı ile belirtilen verilerin elde edilmesinde, sınıflandırılmasında ve sunulmasında kullanılan bir metoddur.
***Korelasyon, 2 değişken arasındaki karşılıklı ilişki anlamına gelir.Korelasyon kat sayısı 1 ise olumlu ilişkiden[zeka ile beceri], korelasyon kat sayısı -1 ise negatif ilişkiden söz edilir.Korelasyon kat sayısı 0 ise de kolerasyon YOK demektir.
------------------------------------------------------------------------------------------------------------------------------------------------
*****Sağlık Psikolojisinin Çalışma Alanları :
****Sağlık Psikolojisi : Yalnızca bedenin iyi olma hali değil, "bireyin fiziksel, zihinsel ve sosyal" iyiliği olarak ele alınır.Alanları şunlardır:
-Klinik Sağlık Psikolojisi : Fiziksel hastalıklar ve organ kayıplarında danışmanlık ve tedavi girişimlerinin etkinliğini artırmayı hedefler.
-Halk Sağlığı Psikolojisi : Sağlık politikalarının oluşturulmasını hedefler.
-Toplum Sağlığı Psikolojisi : Topluma dayalı, toplum araştırmaları ve bireyin güçlendirilmesini hedefler.
-Eleştirel sağlık psikolojisi : Sağlık hizmetlerinin ve toplumun yapılandırılmasını hedefler.
****Kuramlar Açısından Sağlık Davranışları : Davranış bozuklukları yalnızca kliniklerde gözlenmez.Fiziksel sağlığın bozulması psikolojik etkenlerle ilişkili olabilir.Davranış alışkanlıkları[sigara,alkol,aşırı yeme,vs] fiziksel hastalık riskini artırır.İnsan, toplum içerisinde yaşar ve her daim toplumun diğer bireyleriyle ilişki içerisindedir.İnsanlar, başkalarının kişilikleri hakkında yargıda bulunmak veya tahminler yapabilmek için izlenimler oluştururlarken, o anda mevcut olan bilgi ve ipuçlarından yararlanırlar.Kişilerin bireyler üzerindeki etkileri sözlü, sözsüz davranışlarından ve giyiniş tarzlarından kaynaklanır.Kuramlar 3e ayrılır:
**Yükleme[Attribution] Kuramı : Davranışın nedensel olarak algılanması sürecine dayanmaktadır.Fritz Heider'e göre bütün insanlarda 2 temel güdü vardır:
-İçinde bulunduğumuz çevreye ilişkin tutarlı parçaları birbirine uyan bir görüş oluşturma güdüleri.
-Çevremizi kontrol etme güdüleri.
Bu güdülerden her birini doyurmanın gereklerinden biri, nasıl davranacaklarını kestirebilme yeteneğidir.İnsanlar, nasıl davranacaklarını kestiremezlerse; bizi çevreleyen dünyaya ilişkin görüşümüz rastlantısal, şaşırtıcı, tutarsız ve düzensiz olur.Çevremizde olup bitenleri kestirebilmek ve kontrol edebilmek için başka insanların kişisel eğilimlerine ilişkin her türden yargıda bulunmaya gereksinim vardır.
**Öğrenilmiş Çaresizlik Kuramı : Davranış ile sonucu arasında bağlantı olmadığının öğrenilmesi, güdüsel[motivational], bilişsel[cognitive] ve duygusal[emotional] alanlarda bozukluklar ortaya çıkartır.Güdüsel alandaki bozukluk, istemli davranışlarda azalmayla kendini gösterir.Ortaya çıkan bilişsel bozuklukta ise yapılan davranışın bir sonuç ortaya çıkarabileceğini öğrenmede yaşanılan güçlükle kendini gösterir.
Birey, davranışıyla ortaya çıkan olumlu ve olumsuz sonuçları değerlendirmekte güçlükler yaşar.Sonucu kontrol etmedeki olası seçenekleri değerlendiremez.Bunun sonucunda bireyin düşünsel sürecinde bir tıkanıklık olur.Örseleyici bir olayla karşı karşıya kalan bir insan, bu olayı davranışlarıyla kontrol edemiyorsa; kontrol etme çabaları, yerini belirgin bir çöküntü duygusuna bırakır.Bu durumun uzun süre devam etmesinde ise genel bir çökkünlük durumundan[depresyon] bahsedilebilir.
***Öğrenilmiş çaresizliği bir kanser örneğiyle şöyle açıklarız : Çocuğu lösemi olur bir baba, bütün çabalarına rağmen çocuğunu iyileştirmeyi başaramaz.Artık yapabileceği hiç bir şey olmadığına inanır.Böyle bir durumda, babanın çocuğunu iyileştirmek için gösterdiği çaba, belli bir süre sonra azalmaya başlar ve baba, çaresizlik davranışı göstermeye başlar.
**Öğrenilmiş İyimserlik Kuramı : Bize kendimizi suçlamayı nasıl bırakacağımızı, başımıza gelen her aksilikte en kötü sonucu görme alışkanlığından naısl kurtulacağımızı, nasıl iyimser olacağımızı öğretir.Martin Seligman motivasyonun, iyimserliğin yaşam kalitesi üzerine olumlu ve olumsuz etkisi olduğunu savunur.İyimserlerin ve kötümserlerin yaşam sürelerinin değişkenlik gösterdiği görülmüştür.Seligman'a göre iyimserliğin yaşamı uzatmasını sağlayan en az 4 etken vardır:
-İyimserler, yaşamlarında pasif kalırlar.Karşılaştıkları durumlara karşı daha az olumsuz ve zayıf tepki verirler.
-İyimserler, sağlıklarına daha fazla dikkat eder.Aldıkları önlemlerin sağlıkları için olumlu etki yaratacağına inanırlar.
-İyimserler, kötümserlere göre daha az depresyon problemi yaşar.
-İyimserlerin bağışıklık sistemi, kötümserlere göre daha iyi çalışır.
***Gerçekleri görmezden gelmek yerine gerçekçi ve mantıklı düşünceler temel alınmalıdır.
------------------------------------------------------------------------------------------------------------------------------------------------
*****Organizma ve Çevre:
****Organizma : Her türlü canlıdır.Her canlı, çevresinden etkilenir.Organizmanın çevreyle ilişkileri, çevredeki uyarıcıların duyu organları tarafından beyine uyarım göndermesiyle gerçekleşir.Organizma, her zaman çevreden gelen uyarılara uyum sağlama eğilimindedir.Bu uyarıların şiddetli veya az olması, organizmanın bu duruma uyum sağlamasını engeller.Aşırı uyarılma durumunda organizma gergindir.
***Havalimanındaki uçak sesi, "aşırı uyarılmaya"; asansörde mahsur kalmak ise "yetersiz uyarılmaya" örnektir.
Organizmanın aşırı ve yetersiz uyarım sonucunda tekrar eski normal haline dönmesine ise dengelenme[homeostasis] denir.
***Kandaki şeker miktarının aynı seviyede kalması ya da vucut ısısının belli bir seviyede kalması "dengelemeye" örnektir.
****Çevre : Canlıları ve dolayısıyla insanların yaşam ve gelişimini etkileyen, kapsadığı canlılarla sürekli bir madde ve enerji alışverişi içinde bulunan, içsel ve dışsal tüm etkenlerin karışımıdır.İnsanın çevresi ile etkileşimi, diğer canlılara göre daha karmaşıktır.İnsanın çevresi ile etkileşimi fiziki, psikolojik veya sosyal olabilir.İnsana etki eden çevreyi, doğum öncesi[anne karnındaki çevre] ve doğum sonrası çevre olarak ayırabiliriz.Doğum sonrası çevre de fiziki çevre[ışık,ısı,ses,vs] ve toplumsal çevrelerdir:
**Doğum Öncesi Çevre : İnsanın anne karnında geçirdiği yaklaşık 9 aylık biyolojik süreyi kapsar.Organizmanın gelişimi açısından önemlidir.Bebek, gerekli olarak besin maddelerini göbek kordonu ile anneden alır.Annenin sağlıklı bir hamilelik geçirmesi, bebeğin gelişimini doğrudan etkiler.Annenin kötü beslenmesi, ruhsal sıkıntıları, geçirdiği bulaşıcı hastalıklar, aldığı ilaçlar, sigara, alkol gibi bağımlılıklar, bebeğin sağlığını olumsuz etkiler.
**Doğum Sonrası Çevre : İnsanın doğumundan ölümüne kadar yaşadığı çevredir.2ye ayrılır:
-Fiziksel Çevre : Işık, ses, atmosfer, sıcaklık gibi doğa koşulları, bireyin fiziksel çevresini oluşturur.Organizma beslenme, barınma ve korunma gibi ihtiyaçlarını fiziksel çevreden karşılar. Organizma, fiziksel çevreden gelen uyarıcılar sayesinde çevreye uyum sağlar.
-Toplumsal Çevre : Bireyin içinde yaşadığı ve davranışlarına etki eden okul, aile, arkadaş çevresi, iş ortamı vs toplumsal çevreyi oluşturur.
****Fiziksel Çevrenin Organizmaya Etkisi :
**Fiziksel Uyarıcılar ve Organizmanın Alıcılığı : Organizma, her tür çevreden etkilenir.Organizma ile çevre etkileşiminin olabilmesi için hem fiziki koşullar hem de organizmanın alıcılığı önemlidir.
**Uyarıcı : Organizmaya etki ederek duyu organlarını harekete geçiren her türlü etkiye denir.2 çeşit vardır:
-Dış Uyarıcılar : Duyuma neden olan uyarıcılardır.Işık, ses, tat, basınç, koku, vs...
-İç Uyarıcılar : Davranış nedeni olan uyarıcılardır.Açlık, susuzluk, yorgunluk, uyku gereksinimi, cinsel arzu, vs...
**Uyarım : Uyarıcı-tepki ilişkisine denir.Basit refleks davranımlarındaki uyarım da "U-T" olarak formülize edilebilir.Kültür, cinsiyet, yaş, sağlıklı olma, aç ya da tok olma cinsinden özellikler, verilen tepkileri değiştirebilir.Farklı uyarıcılar aynı tepkiye, aynı uyarıcılar da farklı tepkiye yol açabilir.Mesela aynı yemek kokusu bazen iştahımızı açarken bazen de midemizi bulandırır.O anki üzüntülü olma, utanma, ağrımızın olması gibi etkenler etki edebilir.Organizmayı etkileyen uyarıcılar çeşitli olduğu gibi organizmanın uyarıcılara gösterdiği tepkiler de farklıdır.Bu tepkiler şunlardır:
-Fiziksel Tepkiler : Gözümüze sivri bir cisim yaklaştırdığımızda gözümüzü kapatmamız, kızgın ütüye elimiz değdiğinde elimizi çekmemiz, vs...
-Fizyolojik Tepkiler : Kan dolaşımının hızlanması, tükürük salgısının artması, terleme, kızarma, vs...
-Psikolojik Tepkiler : Sevinme, kaygılanma, korkma, üzülme, vs...
**Tepki, Duyum, Duyum Eşiği : 
*Tepki : Uyarıcıların organizmayı etkilediği anda organizmanın uyarıcılara verdiği cevaptır[response].Mesela ders zilini duyan öğrencinin sınıfa girmesi gibi.
*Duyum : Uyarıcıların duyu organları[göz,kulak,burun,dil,vs..] aracılığı ile organizmayı uyarması durumuna denir.Mesela zil sesinin öğrenci tarafından ses olarak algılanması duyum; öğrencinin sınıfa girmesi ise tepkidir.Duyumun oluşabilmesi için organizmanın ihtiyaçları:
-İçerden veya dışarıdan uyarıcılar[ısı,ışık,ses,açlık,ağrı,...],
-Sağlıklı ve yeterli duyu organları,
-Uyarıcıları beyne taşıyacak duyu sinirlerine,
-Uyarıcının taşınabileceği uygun ortama,
-Uyarıcı şiddetinin duyum eşikleri arasında olmasına.
*Duyum Eşiği : Uyarıcıların, organizmayı etkileyebilmesi için belirli şiddet düzeyinde olması gerekir.Irganizmanın bir uyarıcıyı almaya başladığı en alt ve artık alamadığı en üst sınır arasındaki bölüme, "duyum eşiği" denir.En alt seviyeye "alt eşik", en üst seviyeye ise "üst eşik" denir.Organizmalar arasında farklılıklar gösterir.Örneğin bir insanın işitemediğini bir köpek rahatlıkla işitir.
**Aşırı Yetersiz Uyarım : Organizmalar sürekli olarak çeşitli uyarıcıların etkisi altında kalır.Bu uyarıcıların miktarı zamanla azalabilir ya da çoğalabilir.Bu azalıp çoğalmalar, organizmanın uyumunu zorlaştırır:
*Yetersiz Uyarım : Uyarıcıların şiddeti, duyum eşiği sınırları dışında ya da alt eşiğe yakın ise organizmada yeterli etki yapmadığı için uyarıma neden olmaz.Uyarım olabilmesi için uyarıcıların, duyum eşiğinin alt sınırını geçmesi gerekir.Yetersiz uyarılan organizma, bu durumdan rahatsız olur.Uzun süreli monotonluk ve yetersiz uyarılmanın insanlarda normal fonksiyonların bozulmasına yol açtığı kanıtlanmıştır.Mesela öğrencilere uygulanan yetersiz uyarım deneyi, hiçbir doş uyarıcının gelmediği ve iç uyarıcıların gerektirdiği etkinliklere elverişli olmayan odalarda yapılır.Yapılan deneyin sonunda öğrencilerde saptananlar:
-Yapılan zeka testlerindeki puanlarının düştüğü,
-Algılama bozukluklarının olduğu,
-Sanrı görmeye başladıkları,
-Davranışlarının düzensiz olduğu.
**Aşırı Uyarım : Organizmanın, uyarıcıların normal şiddet ve sürenin üstünde alınan toplam uyarım miktarına maruz kalmasına denir.Şiddeti yüksek uyarıcılar, aşırı uyarıma neden olur[şiddetli gürültü, tüksek ısı, basınç, şiddetli ağrı, vs..].Uzun süren yoğun çalışma, sevilen bir kişinin kaybı, iş yaşamındaki zorluklar vb durumlar, aşırı uyarıma neden olur.Organizma, aşırı uyarım altında rahatsız olur.Aşırı uyarıcılardan kurtulmaya çalışır ve direnç gösterir.Başarılı olamazsa organizma yorgun düşer ve çevresine uyumu bozulur.Bozulan uyumu yeniden sağlamaya çalışır.Eğer uyumu sağlayamazsa da davranış bozuklukları ve gerginlik görünür.
**Homeostasis[dengeleme] : Yetersiz ya da aşırı uyarılma durumlarında organizmanın çevreye uyum gücünü kendi çabasıyla korumasına denir.
*Alışma, duyarsızlaşma[habitation] : Uyarıcıların sürekli ve şiddetli olarak devam etmesi sonucunda organizmada uyarıcının ilk etkisini, şiddetini yitirmesi anlamına gelir[karanlığa, kokuya, gürültüye alışmak gibi].Mesela bir fabrikaya ilk kez giden kişi, makinelerin gürültüsünden rahatsız olur.Bir süre sonra gürültüye alışır.Alışma ve duyarsızlaşma, organizmanın uyumunu kolaylaştırır.
****Uyarılma İhtiyacı ve Güdülenme : Uyarım, canlılar için zorunludur.Organizma, neye ihtiyacı olduğunu uyarılma sonucu fark eder.İnsanın gerek fizyolojik gerek sosyal gerekse psikolojik yönden varlığını sürdürmesi için bu alanlardaki ihtiyaçlarını gidermesi gerekir.
**İhtiyaç : Organizmada içsel ya da dışsal bir eksikliğin ortaya çıkması durumu, ihtiyaçtır.Bu eksiklik giderilmediği sürece, ihtiyaç durumu devam eder.İhtiyaç kavramı, psikolojide "doyurulmamış içgüdüler" anlamında da kullanılabilir.
**Dürtü : Organizmanın davranışlarının altında bir ihtiyaç vardır.Bu ihtiyacı gidermek için doğan güç, dürtüdür.Mesela organizmada besin azalması[karnımızın acıkması], ihtiyacı doğurur.
**Güdü : Organizmanın ihtiyacını karşılamak üzere bir davranışı yapmaya istekli duruma gelmesidir.Yoksunluk, canlıda bir gerilim durumunu; fizyolojik bir dürtüyü açığa çıkarır.Bu dürtü, organizmayı gereksinimi gidermesi için güdüler ve harekete geçirir.
**Güdülenme : Organizmayı ihtiyacını karşılamak amacı ile davranışa iten sürecin tümüne denir.İhtiyacın giderilmesinden sonra organizma rahatlar.Şu süreçlerden oluşur:
"İhtiyaç->Dürtü->Güdü->Güdülenme".
**Güdü Türleri : Güdüler çoğu kez birbirleriyle yakından ilişkilidir.Bu nedenle sınıflandırılması zordur.Yayın sınıflandırma biçimine göre insandaki güdüler, fizyolojik ve toplumsal güdüler olmak üzere 2ye ayrılır:
*Fizyolojik Güdüler : Organizmanın sürdürebilmesi için gidermek zorunda olduğu temel gereksinimlerden kaynaklanan güdülere denir.Bü güdülere "birincil güdüler" de denir.Tüm canlılara özgü oldukları için evrenseldir.Sosyal güdülerden daha önceliklidir.Mesela : Açlık, susuzluk, oksijen eksikliği, gereksiz maddelerin atılması, uyuma, dinlenme ihtiyacı, cinsellik, annelik, vs şeklindedir.
*Sosyal Güdüler : Sadece insana özgüdür.İnsanların toplumsal gereksinimlerinin giderilmesine yönelik güdülerdir.Sosyal kökenli güdüler, erişkin insanın deneyim ve davranışlarının şekillenmesinde etkili olan en önemli iç etkenler arasındadır.Toplumsal yaşam içerisinde öğrenmeyle oluşur.Toplumsal güdülerin temelinde çoğu zaman fizyolojik güdüler vardır.Toplumsal güdülerle fizyolojik güdüler çatıştığında çoğunlukla fizyolojik güdüler baskın çıkar.Başka insanlarla ilişki kurmak, toplumda kabul görmek, statü kazanmak, güvenlikte olmak, başarılı olmak gibi ihtiyaçlar toplumsal güdülere neden olur.
*İçgüdü : Öğrenilmeden yapılan, niçin yapıldığının bilincinde olunmayan, türün tüm bireylerinde bulunan kalıtsal davranışlara denir.İçgüdüsel davranışlar doğuştandır ve öğrenilmeden yapılır.İnsanlarda, hayvanlarda olduğu gibi türe özel davranışlar olamaz.İnsanlarda görülen güdülerin nasıl olacağı, öğrenme ile kazanılır.
**Güdülenmiş Davranışların Güdülenmemiş Davranıştan Farkı : Her davranış, güdülenmiş davranış değildir.Bunları ayıran 3 temel özellik vardır:
-Güdülenmiş bir davranışta organizma, mutlaka harekete geçer.Güdülenme, etkinliğe yönelttiği için enerji gerektirir.Güdülenmemiş davranışlarda böyle bir durum yoktur.
-Güdülenmiş davranışlarda organizma, mutlaka amacına ulaşmak ister.Güdüler, davranışa yön verir.Organizma ya istenilen, ihtiyaç duyulan bir şeye ulaşmaya çalışır ya da itenmeyen, zararlı bir şeyden kaçar.
-Güdülenmiş davranış, seçicidir.Susamış bir hayvan, yiyeceklerle değil su ile ilgilenir.
****Sosyal Çevrenin Organizmaya Etkisi : İnsan, sosyal bir varlıktır.İnsanın davranışlarının çoğu sosyal çevre tarafından şekillenir.İnsanın içinde yaşadığı çevreden etkilenerek beklentilerine göre davranmasına "sosyal davranış" denir.Toplumun, bireyin davranışlarının biçimlenmesine ve değişmesine yaptığı etki "sosyal etki"dir.Sosyal etki 2 biçimde gerçekleşir:
-Birey, başka kişi ya da kişilerle yüz yüze ilişkiler içindeyken etkilenir ve davranışlarını biçimlendirir.
-Birey, başka kişi ya da kişilerin fiziksel varlığı olmaksızın onların önceden oluşturduğu duygu ve düşüncelerinden etkilenerek davranışlarını biçimlendirir.
Bir kişinin evinde yemek yerken gösterdiği özenle kalabalık bir ortamda görterdiği özen farklıdır.Davranışlarını, bulunduğu sosyal ortama göre ayarlar.Otobüste yüksek sesle konuşmamak, genç birinin yaşlılara yer vermesi, vb davranışlar üzerine etkisine örnektir.Bazen bireyin davranışları da toplumu etkiler.
****Tutumlar ve Sosyal Davranış : Kişinin nesne ya da durumla ilgili olarak düzenli ve sürekli olan inanç ve duygularına "tutum" denir.Bir davranışa tek başına veya doğrudan değil, ortamsal etkenlerle birlikte etki eder.Doğrudan gözlemlenebilen bir durum değildir.Duygu inanç ve bilgilere göre şekillenir.İnsanların çevresine karşı gösterdikleri tepkilerin nasıl olacağını, sahip oldukları tutumlar belirler.Otomobillere, takımlara, partilere, kurumlara, kişilere belli şekilde tepki göstermek genellikle tutumlar hakkında fikir verir.Bir kişi bir takımın bütün maçlarına gidiyorsa, kişinin o takıma karşı tutumunun olumlu olduğu söylenebilir.
***Ön Yargı : Bireyin bir konuda yeterli olmadığı halde ve karşıt görüşleri destekleyen durumların olmasına rağmen değişmeyen tutumlarıdır.
-Tutumlar ve ön yargılar, olumlu ya da olumsuz olabilir.
-Tutumların ve ön yargıların oluşmasında bireyin içinde yaşadığı grubun özellikleri önemli rol oynar.
-Tutumlar zamanla değişebilir.Ön yargıların değişmesi ise daha zordur.
****Tutumların Özellikleri ve İşlevleri : 
-Zihinsel, psikolojik ve davranışsal bir durumdur.
-Dinamik veya yönlendirici bir etkide bulunan davranışsal bir hazırlık durumudur.
-Örgütlenmiş bir durumun ifadesidir.
-Kişinin deneyimlerinin sonuçlarından doğar.
-Ait olduğu tüm objelere ve durumlara karşı kişinin tepkilerini etkiler.
-Uzun sürelidir.
-Kendi içinde tutarlıdır.
-Her zaman davranışa dönüşmeyebilir veya davranışlarla çelişebilir.
-Davranışları etkileme gücü farklılık gösterir.
-İnsanların etraflarına "ne olduklarını" ifade etmelerini sağlar.Giydiğimiz kıyafet, okuduğumuz kitap, siyasi görüşümüz ve benzeri şeyler kendimizi dışarıya ifade etmemizi sağlar.
-Tutumların benliği koruyucu[ego-defensive] işlevleri vardır.
****Tutum ve Davranış İlişkisi : Tutum, soyut bir kavramdır.Bu nedenle doğrudan gözlemlenemez.Tutumları somut hale getiren ise davranışlardır.İnsanların davranışlarına bakarak tutumları hakkında fikir sahibi olabiliriz.
****Tutumların Değişmesi : Tutum değişimi[attidude change], bireyin belirli bir tutum objesine ilişkin tutumunun yönünün veya şiddetinin değişmesidir.Tutumun davranışsal yönü değiştirilirse bilişsel yönü de zaman içinde davranışa uyacak biçimde değişir.Sosyal psikolojide tutumların değişmesi ile bu tür tutum değişmesi ilk olarak tanınmış psikolog Festinger tarafından "Bilişsel Çelişki Kuramı" olarak ileri sürülmüştür.
****Bilişsel Çelişki Kuramı : Bu kurama göre, bireyin sahip olduğu bir inanç, bilgi ya da tutum, yine o bireyin saihp olduğu bir başka inanç, bilgi ya da tutumun tersini gerektirirse; bu iki inanç, bilgi ya da tutum arasında çelişkiler yaratır.Birey, sigaranın zararlarını bildiği halde içmeye devam eder.Bu durum bireyde gerginliğe neden olur.Birey, çelişkiden kurtulmak için çaba gösterir.Savunma mekanizmaları geliştirir.Sigaranın sağlığa zararlı olduğunu kabul eder fakat sigarayı, stresini azaltmak için ve zevk aldığı için içtiğini söyleyebilir.Savunma mekanizmalarının kullanılması, tutumun değişimini geciktirir.Çelişki sebebi, durumlardan hangisi ağır basarsa tutum onun lehine değişir.Mesela "Sigara sağlığa zararlı, o halde bırakmalıyım" düşüncesi ağır basarsa birey, sigarayı bırakır.Bilişsel çelişki, bireyin sürekli düşünme, araştırma ve değişmesinin temelinde yatan ana güdüdür.Çelişki giderildikten sonra da bilişsel uyum oluşur ve bireyin o konudaki gerginliği ortadan kalkar.
--------------------------------------------------------------------------------------------------------------------
*****ALGI : Organizmayı etkileyen herhangi bir güce "uyarıcı"; uyarıcıların organizmayı etkilemesine de "uyarım" denir.Uyarıcıların duyu organlarını etkilemesi ve bu uyarıcıların belli sinir yollarından geçerek beyne ulaşması ile de "duyum" oluşur.Duyum, fizyolojik bir olaydır.İnsanda görme, işitme, tatma, koklama, dokunma gibi organ duyumları vardır.Duyu organları tarafından alınıp beyne iletilen uyarımlar kümelenip yorumlanır.Algılama, duyumların çeşitli biçimlerde örgütlenip anlam kazanması ve yorumlanmasıdır.
***Algı, çeşitli uyarımları daha önceki yaşantıların da etkisi ile yorumlana, onları anlamlı hale getirme sürecidir.
**Duyum ve Algı : Işık dalgasının organizmayı etkilemesi "uyarım"; gözü etkileyerek renkli görmeyi sağlaması ise "duyum"dur.Bu renklerin örnek tablodan aldığımızı fark etmemiz ise "algı"dır.Algı, duyuma bağlıdır.Duyum olmazsa algı da olmaz.İlk kez duyumsadığımız bir şeyin ne olduğunu bilemeyiz.Belki daha önce duyumsadığımız başka şeylere benzetebiliriz ama onun ne olduğunu tam bilemeyiz.Hiç kimya dersi görmemiş birisi, H2O'yu yazı olarak algılar.Kimya dersi görmüş biri ise onun su olduğunu bilir.
****Algının özellikleri : Algıyı çeşitli uyarımları daha önceki yaşantıların etkisi ile yorumlama, onları anlamlı hale getirme süreci olarak tanımlamıştık.Bunun bu şekilde olması, rastgele değil de belirli ilkeler çerçevesinde olmaktadır.Bunlara "algının özellikleri" denir.Algının özellikleri şunlardır:
-Algı Alanı : Bireyin içinde bulunduğu ve gelen uyarıcıları aldığı çevreye denir.Kütüphanede ders çalışan bir öğrenci, belli bir alandaki uyarıcıları alabilir.Bu alan, o öğrencinin algı alanıdır.
-Algı Dayanağı : Algılamamızı etkileyen daha önceki yaşantı, öğrenme ve kültürdür.Bir eylem, inanç ya da düşüncenin altında yatan ve bunları denetleyip sınırlandıran değerler ve anlamlar sistemidir.Farklı toplumsal kural ve kanunlara sahip 2 kişi aynı durumla karşılaştığında farklı algılayıp farklı tepki gösterir.Mesela bir Fransız için çok komik olan bir olay, bize pek komik gelmeyebilir.
-Algıda Bütünlük[Organizasyon] : Uyarıcıların bir bütün içinde algılanmasıdır.Bütün içindeki unsurları ilişkilendirmeye yani aralarında anlamlı bağlantılar kurmaya denir.Gerek varlıkların gruplar halinde algılanmasında gerekse eksikliklerinin tamamlanarak algılanmasında gerekse şekil-zemin ilişkisi içinde algılanmasında "algıda bütünlük" özelliği etkilidir.Bir insanın üzgün olduğu sadece gözlerinden değil, genel görünümünden de anlaşılır.Bir resmin bir parçasına baktığımızda bütün halinden farklı bir görüntü algılarız.
**Algılar Organizasyonu Etkileyen Etmenler : 
-Yakınlık : Birbirine yakın nesneleri gruplandırarak birlikte algılama eğilimimiz vardır.Örneğin okulun bahçesindeki öğrencileri bir arada toplu halde görünce grup olarak algılarız.
-Benzerlik : Birbirine benzer olan nesne ve olaylar da birlikte bütün olarak veya grup olarak algılanır.
-Gruplama : Algıda organizasyon yaparken bazı ipuçlarından yararlanarak gruplama yaparız.
-Devamlılık : Uyarının devamlılığı da algıların gruplaşmasına ve bütünleşmesine yol açar.Örneğin her gün aynı şapkayı giyen bir kişiyi uzakta da olsa tanırız.
-Tamamlama : Algılarımızda uyarıcının eksik kısımlarını tamamlayarak algılama eğilimimiz vardır.Mesela (............) noktalarının yan yana bitişik yazdığımızda bir çizgi olarak algılarız.
**Algıda Değişmezlik : Önceden bildiğimiz nesnelerin farklı görünmelerine rağmen bizim onları aynı şekilde algılayışımıza denir.Algıda değişmezlik, farklı görülen renklerde büyüklüklerde ve biçimlerde renk değişmezliği olarak ortaya çıkmaktadır.Mesela karanlıkta siyah görünen Türk bayrağının kırmızı olarak algılanması, televizyondaki insan görüntülerinin normal boyutlarda algılamamız, vs...Algıda dğeişmezlik 3 şekilde görülür:
-Şekil Değişmezliği : Nesnelerin değişik durumlarda farklı şekillerde görünmesine rağmen biz, onları bildiğimiz şekliyle algılarız.
-Büyüklük Değişmezliği : Nesneler bizden uzaklaştıkça, gözümüze düşen imgesi küçülür.Fakat biz onları normal büyüklüklerinde hatırlarız.
-Renk Değişmezliği : Nesnelerin rengi içinde bulunduğu mekanın ışıklandırılmasına göre farklı görünebilir.Fakat biz onları tanıdığımız rengiyle algılarız.
**Derinlik Algısı : Gerçekte 3 boyutlu olan varlıklar, gözün ağ tabakasına 2 boyutlu olarak düşer.Anca yine 3 boyutlu algılanır.Bunun sebebi ise zihnimizin görme ile ilgili birtakım ipuçlarından yararlanmasıdır.Işığın geliş yönüne bağlı olarak gölgeler, birer derinlik algısı yaratır.Havanın açık ve sisli olmasına göre nesneler, yakın ve uzak görünür.Puslu havalarda cisimler, uzak; açık havalarda da yakın görünür.Yüksek olan nesneler, kendilerinden alçak olanlara göre daha uzakta imiş gibi görünür.Tren raylarının giderek daralıyormuş gibi görülmesi, derinlik algısına bir örnektir.
**Algıda Seçicilik[Dikkat] : Organizma, dış dünyadan birçok uyarıcıyla karşılaşır.Uyaranlardan bazılarının seçilip bazılarının ise görmezlikten, duymazlıktan gelinmesine denir.Mesela ders dinlerken dışarıdan birçok uyarıcı gelmesine rağmen sadece öğretmenin sesini algılamamız buna örnektir.Buna örnek olarak internette bir çok görsel de buluruz.Mesela 2 adet görsele yakından baktığımızda soldaki görseldeki kişi sinirli, sağdaki ise mutludur.Aynı görsele 2-3 metre uzaktan bakınca ise soldaki kişi mutlu, sağdaki ise sinirlidir.
Genellikle seçicilik ile dikkat birbirine karıştırılır.İki durum birbiriyle ilişkilidir ancak aynı değildir.Dikkat, bir olayın tümü ya da bir bölümü üzerinde zihin gücünün toplanması durumudur.Oluşumun etmenlere göre dikkat, 2 seçittir:
-Seçici Dikkat : Bireyin kendi iradesi ile belli bir olay ve nesneye göre yönelerek dikkatini onun üzerine yoğunlaştırmasıdır.Örneğin ders çalışan öğrencinin dikkati, "seçici dikkat"tir.Bireyin arzu, istek ve ihtiyaçları, seçici dikkati üzerinde önemli rol oynar.
-Çekilen Dikkat : Uyarıcıların renk, ses, şiddet, büyüklük gibi fiziksel özelliklerinden dolayı oluşan dikkate denir.Mesela ağlayan bir çocuğun sesi duyulunca veya parlak bir cisim görülünce oraya çevrilen dikkat buna örnektir.
**Dikkat Çeşitleri :
-Dikkat Toplaşımı[Konstantrasyon] : Dikkatin belirli bir çaba sonucu tek bir nokta üzerinde toplanmasıdır.
-Dikkat Kayması : Dikkatin bir uyarıcıdan başka bir uyarıcıya geçmesidir.
-Dikkatsizlik : Dikkatin kesik ve oynak oluşudur.Zihin, belli bir konu üzerinde sürekli olarak toplanamaz.
-Dalgınlık : Dikkatin sadece belli bir konuya fazlasıyla verilmesi, ilginin dışındaki konulara dikkat edilmemesidir.
**Dikkati Etkileyen Etmenler : Organizmayı etkileyen uyarıcılardan hangisine dikkat edeceğimizi belirleyen 2 ana faktör vardır:
*Dış Etmenler : 
-Uyarıcının kuvvet ve hacmi,
-Aşırı zıtlıklar,
-Hareket eden uyarıcılar,
-Yenilik ve tanışıklık,
-Alışılmışın dışındaki uyarıcılar,
-Tekrarlardır.
*İç Etmenler :
-İlgi,
-Meslek,
-İhtiyaçlar,
-Beklentiler,
-Geçmiş yaşantı ve deneyimler.
**Figür-fon[şekil-zemin] İlişkileri :
Bu eğilim, nesnelerin fondan çıkıyorlarmış gibi görünmelerine neden olur.Figür, bir nesne izlenimi verir, bir biçimi vardır ve fondan daha belirgin görünür.Mesela aynı gri bölüm, koyu fon üzerinde daha beyaz; açık fon üzerinde ise daha siyah görünür.
**Algı Yanılmaları : 
*İllüzyon : Var olan bir uyarıcının yanlış algılanmasıdır.Fiziki ve psikolojik olmak üzere 2ye ayrılır.Bir yanılgı, herkeste aynı biçimde görülüyorsa "fiziki illüzyon"dur.Psikolojik illüzyon, bireylere göre değişebilir.Fiziki illüzyon ise tüm bireylerde aynı şekilde görülür.Mesela bir bardak su içindeki kaşığın, kırık olarak algılanması "fiziki illüzyon"; yerdeki bir bez parçasının fare olarka algılanması ise "psikolojik illüzyon"dur.İllüzyonlarda mutlaka bir dış uyarıcı vardır.Bunlarla ilgili internette çokca görseller vardır.Mesela görsele odaklandığımızda içerisindeki şekiller hareket ediyormuş gibi görülebilir.Veya 3 boyutlu çizimde insanların yürüdüğü zemin, derim bir çukur olarak görülebilir.
*Halisünasyon : Dışarıdan herhangi bir uyarıcı olmadığı halde uyarıcı varmış gibi algılanması olayına denir.İllüzyon bütün bireylerde görülebilir.Halisünasyon ise genellikle ateşli hastalık geçirenlerde, akıl hastalarında, alkoliklerde ve uyuşturucu bağımlılarında görülür.Halisünasyonlar hayal ürünleridir.Çünkü algıyı meydana getirecek hiçbir uyarıcı etmen yoktur.
**Uzay ve Zaman Algısı : Bir nesneyi algıladığımızda onu uzayda bir yerlere yerleştiririz.Onun yerini belirtirken yukarıda, aşağıda, sağda, solda, önde, arkada gibi ifadeler kullanırız.Uzay algısının oluşmasında bütün duyu organları rol oynar.Ancak görme ve dokunma duyumlarının etkisi, diğer duyumlardan daha fazladır.Mesela Giresun, Türkiye'nin kuzeydoğusundadır yargısı uzay algısını; 90 dakikalık bir futbol maçında son 5 dakikanın galip olan takım için hiç geçmeyecekmiş gibi; mağlup olan takım için ise çok çabuk geçecekmiş gibi algılanması, vb bunlara örnektir.
****Algıyı Etkileyen Etmenler : Dış dünyayı olduğu gibi algılayamıyoruz, kendimizden de bir şeyler katıyoruz.Yani her yeni algı, bireyin daha önceki deneyimlerinin devreye girmesini gerektirir.Algıyı etkileyen 2 çeşit etmen vardır:
**İç Etmenler : Bunlar duygularımız, gereksinimlerimiz, zihni tutumumuz, hazır bulunma, telkin gibi etmenlerdir.Fizyolojik ya da psikolojik kökenlidir.
-Duygularımız, algılarımızı etkiler.Sevdiğimiz birinin iyi yönlerini gözümüzde onu büyüterek algılarız.
-Gereksinimlerimiz, algılarımızı etkiler.Karnımız aç olduğunda yiyecekleri daha lezzetli algılarız.
-Zihni tutumlarımız, algılarımızı etkiler.Benimsediğimiz düşüncelere uygun şeyleri kolayca algılarız.Benimsemediklerimizi görmezden geliriz.
-Neyi algılamaya hazırsak onu algılarız.Bize suçlu olduğu söylenen birinin fotoğrafı gösterildiğinde, onu suçlu olarak algılarız.
-Korku, öfke, kaygı gibi durumlar da algılarımızı etkiler.
-Hipnoz ve telkinler algıyı etkiler.Belirsiz şekiller, telkin doğrultusunda değerlendirilip yorumlanabilir.
**Dış Etmenler : Değişik algılamalarda eşya ve varlıkların boşluktaki özellikleri ve bize etki biçimleri, dış etmenleri meydana getirir.Dış uyarıcıların algıda seçiciliği etkilemesine bireyin bir rolü yoktur.Çünkü birey, kendi dışında olup biten olaylardan etkilenir.Bunlar:
-Uyarıcının şiddeti,
-Aşırı zıtlık[karşıtlık],
-Hareketlilik,
-Süreklilik,
-Tekrar[yineleme],
-Alışılmışın dışındaki uyarıcılar,
-Tanışıklık.
---------------------------------------------------------------------------------------
*****Bilinç : İnsanın içinde yaşadığı çevresi, yaşadıkları ve kendi varlığı üzerinde bilgi sahibi olma yeteneğidir.İnsanın kendisinden ve çevresinden haberdar olma halidir.Psikanalizin kurucusu Sigmund Freud, zihni, bir buzdağına benzetir.Ona göre psikolojik olayları açıklamada tek başına bilinç, yeterli değildir.İnsan davranışlarında asıl bilinçaltı etkilidir.Ana hatlarıyla bilinç ve bilinçaltı olarak betimlediği farklı bilinç aşamalarını, buz dağının suyun altında ve üstünde kalan bölümleriyle bağdaştırmaktadır.Bilincin büyük bir bölümünü korkuların, bencilce ihtiyaçların, utanç verici deneyimlerin, ahlak dışı dürtülerin yer aldığı bilinçaltı oluşturuyordu.Bilinç ve bilinçaltı dışında bir de ön bilinçten söz ediyordu.Ön bilincimizde, o anda bilincinde olmasak da hemen bilince taşıyabileceğimiz anılar ve dünya bilgileri bulunuyordu[Mesela güneşin turuncumsu-sarı bir renkte olduğunu bilmemiz gibi].
****Normal Bilinç Durumları : İnsanın çevresini tanıması ve davranışlarını ona göre şekillendirmesi, bilinç sayesinde gerçekleşir.Normal bilinç durumu, bireyin kendi durumlarının, uyarıcıların, kendi kararlarının, düşüncelerinin farkında olduğu uyanıklık durumudur.Normal bilincin aktif ve pasif bilinç olmak üzere 2 çeşidi vardır.Pasif bilin, normal uyanık olma halini ifade eder.Aktif bilinç ise aşırı ve dikkatli uyanıklığı içine alır.Bireyin dikkatli belirli noktalarda yoğunlaşır.Çevremizdeki uyaranların bilincine varıp onlara karşı beklenen tepkileri verebilmemiz için öncelikle uyanık olmamız gerekir.Bu nedenle de kişinin bilincinin açık olması, çoğu zaman kişinin "uyanık" olmasıyla bağdaştırılır.Birey, normal bilinç durumunda:
-Dikkatli ve uyanık haldedir,
-Çevresindeki uyarıcıları algılayabilir,
-Uyarıcıları bilgiye dönüştürebilir.
****Farklı Bilinç Durumları : Normal bilin durumu dışında uyku, rüya, meditasyon, hipnoz durumlarıdır.
**Uyku ve Rüyalar : Uykunun, hafif uykudan derin uyluya kadar çeşitli aşamaları vardır.Bu evrelerde beynin biyoelektrik kayıtlarının farklı dalga boylarında oldukları görülmüştür.Bilinç, uyku halindeyken pasif değil, aktiftir.Kimi psikologlara göre rüyalar, günlük yaşantıları yansıtır.Çeşitli meslek gruplarından birçok kişinin rüyaları incelenmiş, bunların meslek ve çevreyle ilişkisi olduğu görülmüştür.
*Biyolojik Saat ve Biyolojik Ritim[Bioritim] : Bioritim, zaman algısıyla ilgilidir.Organizmanın zaman sürelerini algılayabilme özelliğidir.Büyüme, uyku-uyanıklık döngüsü, biyolojik ritimleri ve döngüleri düzenleyen biyolojik bir iç zamanlama mekanizmasıdır.İnsan, uykunun değişen ritmine uyum sağlar ve çoğu durumda saate bakmadan, zamanı doğru tahmin edebilir.Biyolojik saat, organizmanın içinde bulunduğu çevreye uygun bir biçimde çalışır.
*Uykunun Bilinen Yapısı : Uyku, bilincin fizyolojik olarak çözülmesi, yorulan organizmaların dinlenmeye geçmesidir.Uykuya geçildiğinde ilk önce derin bir uyku, sonra REM dönemi, daha sonra NREM ve REM birbirini izler.Derin uyku yaklaşık bir saat sürer.REM uykusunda beyin, uyarılmış gibi aktiftir ama organizma, dış dünyaya kapalıdır.Uyku sırasında organizmanın tepkileri yavaşlar, tim sistemler otomatik olarak yeniden düzenlenir.Beyin, uykuda da çalışmasına devam eder.Uyanıkken öğrendiklerini ayrıştırır, gruplar, depolar.Uyku, organizmanın dinlenmesini sağlar.
Uykunun 1. evresi sadece birkaç dakika sürer.Kişi bu evrede kolayca uyandırılabilir ve uyanınca da uyumuş olduğunun farkında olmayabilir.2. ve 3. evreler ise yavaş yavaş derinleşen uyku olarak tanımlanır.Bu evrede kişinin uyandırılması zordur ve kişi, ses ya da ışık gibi uyaranlara da pek tepki vermez.Kalp atış hızı, kan basıncı ve vucüt ısısı düşmeye devam eder.Uykunun 4. evresinde kap atış hızı, solunum, kan basıncı ve vücut ısısı en üst düzeye çıkar.Uykuya daldıktan yaklaşık bir saat sonra kişi, uykunun 4. evresinden 3,2 ve tekrar 1. evresine doğru geri döner.
Uykunun ilk evresinde beyin dalgaları yavaşlar, kaslar gevşer ve göz hareketleri durur.Bu süre içerisinde kalp hızı yavaşlar, kan basıncı ve vücut ısısı düşer.Vücutta tam bir gevşeme olur.Bu evre "REM" uykusu olarak adlandırılır.
Rem döneminde uyku hafiftir.Sinir sisteminin aktivitesi artar.Rem uykusu dışındaki NREM denen ve bilincin tamamen kaybolduğu derin uykuda dahi beyin hücreleri çalışmaya devam eder.Rüyaların büyük bir bölümü REM uykusunda görülür.Her 90 dakikada bir oluşan REM uykusu sırasında beyinde yüksek bir hareketlenme olur.Göz kasları dışındaki istemli kaslarda felç benzeri bir gevşeme meydana gelir.Kaslardaki bu geçici felç durumunun, rüyalar sırasında vücudu beklenmedik hareketlerden ve kazalardan korumak için olduğu düşünülmektedir.
REM uykusu vücut ve ruh sağlığı için oldukça önemlidir.REM uykusu, beyindeki bağlantıları yeniden şekillendirmesini sağlayarak belleğin gelişmesine ve öğrenmeye önemli katkıda bulunmaktadır.REM uykusunu yeterince alamayan kişilerde ruhsal bozukluklar, konsantrasyon zorluğu, kişilerin belleklerinde zayıflama ve öğrenme sorunları görülür.Genel olarak NREM uykusunun bedeni, REM uykusunun ise zihni yenilediği kabul edilir.
Nonrem[NREM] döneminde, beyin dalgalarının çok yavaşladığı saptanır.Bu dönemde kaslar gevşer, sinir sisteminin işlenleri yavaşlar, kan basıncı ve solunum hızla düşer.Yine bu dönemde, büyüme hormonu salgılanır; protein sentezi artar.Böylece bedenin dinlenmesi sağlanır.Sağlıklı erişkinlerde uyku, "NREM" ile başlar.Yavaş dalga uykusu[NREM], en derin ve sakin uykudur.Bu uyku döneminde uykuda gezme, gece korkuları görülebilir.Bu uykudan uyandırılan insan, bir süre aklını başına toplayamaz.Bu dönemde iyi uyunamazsa sabaj yourgunluk hissedilir.Derin ve dinlendirici olan bu uykudan 4 evre vardır:
-Uyuklama evresi
-Hafif uyku evresi
-Derinleşen uyku evresi
-Derin uyku evresi
***Uyku süresi boyunca evrelerin düzeni şudur: 1. evre NREM, 2. evre NREM, 3. evre NREM, 4. evre NREM ve 5. evre REM.Bu düzen, uyku boyunca devam eder yani loop şeklinde en baştan döngü halinde döner.Ortalama 90 dakikada bir ortaya çıkan REM uykusu 5-30 dakika sürer.Sağlıklı bir erişkinde tüme evrelerin yeterli sürede görülmesi gerekir.
***Rüya, beynin bilinçli tepkilerde bulunmaması, dış dünyaya kapanarak bilinçli olmadan imgeler kullanarak faaliyetini sürdürmesidir.Geçmiş deneyimler, yaşantılar, ortam, fizyolojik yapı, bilinçaltı etkenler, rüyalar üzerinde etkilidir.
**Rüya ve Uykunun İşlevleri : RÜyalar, uykunun REM evresinde görülür ve insan sağlığı için oldukça önemlidir.Rüyaların, öğrenme ve bellekle yakın ilişkisi vardır.Rüyalar sırasında, mevcut nöron bağlantıları defalarca uyarılır.Bu da gün içerisinde öğrenilen bilgilerin sağlamlaşmasını sağlar.Rüyalar kaynağını, gerçekten yaşanmış olan ya da bilinçaltında var olan olaylardan, duygulardan, istek ve kaygılardan alır.Rüya görmek, insanın yaşaması ve sağlıklı kalabilmesi için zorunlu olan bir beyin etkinliğidir.Laboratuvarlarda yapılan "Rüyadan Alıkoyma" deneyleri[Kaydedici aletler, rüya görmeye başladığını haber verir vermez denek hemen uyandırılır], çıldırmaya kadar varabilen sinir ve ruh bozukluklarına yol açmıştır.
***Hepimiz her gece rüya görürüz fakat gördüğümüz rüyaları tümüyle hatırlamayız.
Uzun süreli uykusuzluk, sinir sisteminde zihinsel işlevlerde azalma ve yavaşlamaya yol açar.Günlük uyku süresini 1-2 saat kısaltmak veya uzatmak, uyanıklığın niteliğini bozar.Normal olarak insanlarda günlük uyku gereksinimi 6-9 saat arasındadır.Uykunun özellikle sinir sisteminin sağlığının korunmasında önemli rolü vardır.Uyku ile ilgili yapılan deneyler sonucunda, organizmanın hiç uyumadan yaşamasının mümkün olmadığı tespit edilmiştir.
Kısa bir süre hiç uyumayan insanlarda sıkıntı, huzursuzluk, yorgunluk, baş ağrısı, isteksizlik, dikkat güçlüğü, hatırlama güçlüğü, uyuklama görülmüştür.Uzun bir süre uyumayan insanlarda bedensel sorunlar, sinirlilik, öfke, halüsinasyon ve davranış bozuklukları ortaya çıkar.
****Uyku Bozuklukları : Uyku için yeterli zaman ve fırsat olmasına rağmen uykuya başlamada, uyku süresinde ve bütünlüğünde tekrarlayan güçlükler yaşanabilir.Bu durum, kişinin normal yaşantısını bozuyorsa "uyku bozukluğu" olarak tanımlanır.Uykuda ortaya çıkan bozuklukların bazıları beynin uyku ve uyanıklığı denetleyen bölümündeki bozukluklardan kaynaklanır.Uykusuzluğun bazı nedenleri şunlardır:
*Apne : Gece ortaya çıkan solunum güçlüğü ve solunum durması olarak adlandırılır.Apne hastaları kendilerini yorgun hisseder ve ertesi gün sürekli uyuklar.Daha çok yaşlılarda görülür.
*Uyku Nöbetleri [Narkolepsi]: Bireyin günlük faaliyetlerin ortasında aniden uyuklamasına neden olan kalıtımsal bir bozukluktur.Narkolepsinin belirtisi, aniden kişinin REM uykusuna girmesidir.Mesela hastasını muayene eden doktorun uyumaya başlamasıdır.Diğer "Narkolepsi" sebepleri:
-Aşırı uyku,
-Sık sık uyanma,
-Uyumada güçlük çekme,
-Az uyuma ya da erken uyanma,
-Uyurgezerlik,
-Uyuma koşullarının bozukluğu,
-Dolaşım ya da beyin hastalıkları,
-Bunaltı ya da ruhsal çöküntü gibi psikolojik sorunlar ve ağrı gibi fiziksel bozukluklar.
****Diğer Bilinç Durumları : Normal bilinç durumunun dışında bilincin meditasyon ve hipnoz ve madde bağımlılığı durumları da vardır.
**Meditasyon : İnsanın kendi bilinci ile vücut fonksiyonlarını kontrol altına alması ve dikkatini yoğunlaştırmasıdır.Kişi, fizyolojik olarak gevşemiş bir vücutta, uyanıklık halini yaşar.Parasempatik sinir sistemi kullanılarak vücut faaliyetleri yavaşlatılır.Kalp atışları yavaşlar, kan basıncı düşer.
Amaç, bireylerin ruhsal dinlenmesini sağlamaktır.Ayrıca meditasyon tekniğiyle zihin sakinliği, .evreyle barışık olma ve kendini iyi hissetme duygusu oluşturulmaya çalışırır.Bu teknikle kişi, bedeni üzerinde ruhsal denetim sağlayarak gerginlik ve kaygıdan kurtulmaya çalışır.
**Hipnoz : Hipnoz, başkasının telkini aracılığıyla ortaya çıkan, tam olmayan uyku halidir.Bir kişinin, diğer bir kişinin davranış, duygu, düşünce ve algılarını kontrol etmesi halidir.Hipnoz olabilmenin en önemli unsuru, kişinin kendi isteği ile telkine razı olmasıdır.Enerjisi yüksek ve hareketli insanlarda hipnoz hali zor olur.Hayalpereset insanlarda hipnoz hali daha kolaydır.Hipnozda bilin uyuşmuştur ama duygular varlıklarını korur.Gerçeklik algısı azalır ve hareketleri irade dışıdır.
Hipnoz etkisi altında acı duyumu azaltılabilir, sigaradan tiksinme sağlanabilir.Ancak şunu özellikle belirtmek gerekir ki normal hayatta bireyin üstesinden gelemediği fiziksel işleri, hipnoz metoduyla gerçekleştiremeyiz.Mesela zeka seviyesini yükseltemeyiz.Kaldıramadığı ağırlığı kaldırabilme gücü sağlayamayız.Hipnoz sırasında olanlar genellikle sonrada hatırlanmaz.
**Madde Bağımlılığı : Bağımlı hale gelmenin tek sebebi bağımlılık yapıcı maddeler değildir.Çevrenin de bağımlılığın oluşmasında önemli bir rolü vardır.Kişilik gelişimi ve kimlik oluşumunda hem biyolojik yapının hem de aile çevresinin olumsuz etkileri eklendiinde, kendine güvenemeyen, sorumluluklarının bilincinden olmayan bir insan oluşabilir.İlgi, sevgi eksikliği, güvensizlik duygusu bireyin sürekli endişe ve kaygı içinde, toplumdan, sorumluluklarından kaçan, kurallara karşı direnen bir insan olmasına neden olur.Alkol ve uyuşturucu alınmasında:
-Yatkın kişilik yapısı,
-Soya çekimsel özellikleri,
-Benlik gelişiminde saplantı ve takıntılar,
-Çevreyle ve diğer insanlarla sağlıklı ilişkiler kuramama,
-Engellenmeye karşı dayanma eşiğinin düşük olması.
Çevre, alkol ve uyuşturucu gibi maddelere zemin hazırlamada etkin olabilmektedir.Kendi içine dönen, uyum sağlayamayan insan, teselliyi bunlarda arayabilir.Sigara alışkanlığının diğer maddelere göre daha farklı bir kullanım alanı vardır.Çünkü kişinin sağlığı açısından zararlı olmasına rağmen kişiyi toplumdan, işinden ve sorumluluklarından koparmaz.Ayrıca çocuk ve genç için büyümenin, yetişkin olmanın göstergesi olarak görülebilir.Bu da erken yaşta sigaraya başlamaya sebep olabilir.
****Beden İşlevlerinin Bilinç ve Dikkat Yoluyla Kontrolü[Biofeedback] : Bireyin kendi bedenini kontrol altına alarak üzerinde bazı değişiklikler yapabilmesidir.Metod, bireyin bedensel farkındalığını artırmakta ve ruhsal olarak gerginlikten kurtulup rahatlamasını sağlamaktadır.Anormal olarak işleyen kalp atışı, kan basıncı, vücut ısısı, uyku düzeni, stres ve kaygı düzeyi, kas gerginliği, vb bedensel mekanizmaları bu metodla kontrol edilebilmektedir.
Örneğin migrenden dolayı baş ağrısı çeken hastaya, kas gerginliğine duyarlı elektrotlar bağlanır.Kişinin kasları gerginleştikçe elektrotların bağlı olduğu cihazdan yüksek bir ses duyulur.Hasta, terapistin yardımıyla deneyip gerçekleştirdiği kas gevşetici teknikleri kullanarak bu sesi keser.Düşünerek, hayal kurarak, bazen de gevşeme teknikleriyle kas gerginliğiyle başa çıkmayı başarır.Tedavi sonrasında baş ağrıları olduğunda birey, cihaza gereksinim duymadan kaslarını kendi kendine gevşeterek bu ağrıdan kurtulur.Bu tedavi stres, yüksek tansiyon, migren, sindirim sistemi hastalıkları, kronik baş ve bel ağrıları, astım, vb hastalıkların tedavisinde başarıyla uygulanmaktadır.
**Beyin Dalgalarının Kontrolü : Biofeedback durumunda olduğu kişinin başına yerleştirilen elektrotlar aracılığıyla tespit ettiğimiz beyin dalgaları, kişiye bildirilir.Bu yönü ile meditasyondan ayrılır.Kişi, farklı zihinsel durumlara göre beyninin hangi dalgaları yaydığını öğrenir.Düşüncelerini kontrol ederek zihnini, alfa dalgalarının yaydığı dönemdeki duruma getirir.Böylece kişi, beyin dalgalarını kontrol etmesini öğrenir.Başlangıçta alfa dalgaları görüldüğünde bir sinyal sesi ile uyarılan kişi, daha sonra kendisi beyin dalgalarını istediği duruma getirebilir.
**Beden İşlevlerinin ve İç Organlarının Kontrolü : Biofeedback yoluyla bir insana beden işlevlerini ve iç organlarını kontrol etmesi öğretilebilir.Kişiye bağlanan cihaz, iç organlardaki değişmeleri anında görmemizi sağlar.Kasları gergin bir durumda olan kişi, kalp atışlarının ve solunumunun bu durumda arttığını görür.Kaslarını gevşetir.Gevşemeden bir süre sonra bedenini kontrol etmesini öğrenir.Ancak bu, bireyin iradesi ile sınırlıdır.
**Klinik ve Sağlıktaki Uygulamaları : Birçok hastalığın nedeni işsizlik, geçirilen bir trafik kazası, çok sevilen bir yakınının ölmesi sonucu yaşanan gerginliklerdir.Gerginlikle birlikte sempatik sistem devreye girer.Sempatik sistem, otonom sinir sisteminin hızlı çalışmasına neden olur.Bunun sonucu olarak da dolaşım ve sindirim sistemi hastalıkları, depresyon, zihinsel işlevlerde bozukluklar ortaya çıkar.Biofeedback ile hastalara kaslarını gevşetmeleri öğretilir.Kasların gevşemesi, parasempatik sistemi devreye sokar.Bunun sonucunda organizmanın işleyişi yavaşlar.Bu yavaşlamanın yarattığı rahatlık, bazı hastaların iyileşmesini sağlar.
--------------------------------------------------------------------------
*****Öğrenme ve Bellek : Tekrarlar, yaşantılar, eğitim ve öğretim sonucu davranışlarda meydana gelen değişmelerdir.Öğrenilmiş davranışlar, doğduktan sonra yaşantılarla elde edilen davranışlardır.Mesela: Belli bir dili konuşmak, yemek yeme alışkanlıkları kazanmak, düşünceler karşısında farklı tutum ve tavırlar göstermek, matematik problemi çözmek gibi davranışlar, vs...
Öğrenme, çeşitli biçimlerde açıklanmaktadır:
-Karmaşık bir süreçtir.
-Nörofizyolojik bir olgudur.Öğrenme ile beyinde kimyasal ve elektriksel birtakım değişiklikler olur.Sinir sisteminde de yeni bağlar kurulur.
-Psikolojik bir olgudur.İnsan bir şeyi öğrendiğinde, o konu ile ilgili tüm gerçekleri anlamaya ve daha önceki algılar ile birleştirip yorumlamaya çalışır.
Her öğrenme sonucu az ya da çok davranış değişikliği meydana gelir.Ama her davranış değişikliği bir öğrenme değildir!Buna göre içgüdü, refleks veya şans eseri gerçekleştirilen davranışlar öğrenme değildir.Öğrenmede olgunlaşma ve motivasyon önemli bir faktördür.Bir şeyi öğrenebilmek için belli bir olgunlaşma düzeyine gelinmesi ve belli bir motivasyonun olması gerekir.Öğrenme, psikolojinin önemli bir konusudur.İnsan davranışlarının oldukça büyük bir kısmı öğrenilmiş davranışlardır.
***Öğrenilmemiş davranışlar refleksler, iç dürtüler ve içgüdülerdir.
Refleksler, dıştan veya içten alınan bir uyarmaya karşı vücudun yaptığı uyum hareketidir.Mesela genzimize bir şey kaçtığında kapşurmamız, elimizi gözümüze yaklaştırdığımızda gözümüzü kapatmamız, vs...Açlık, susuzluk, cinsellik, annelik gibi iç dürüler de organizmayı harekete geçirir.Bu davranışların bazıları öğrenme ile ilgili olsa da çoğu doğuştan kazanılmıştır.
****Öğrenme Türleri ve Süreçleri : Her öğrenme durumunun öğrenmeyi meydana getiriş tarzı, tarihçesi ve teorileri değişiktir.Bu öğrenme türleri şunlardır:
**Klasik Koşullanma Yoluyla Öğrenme[Birleştirerek, Bağ Kurarak Öğrenme] : Koşullu bir uyarıcının etkisiyle refleksin ve tepkilerin ortaya çıkmasına "koşullu refleks" denir.Koşullu reflekste uyaran, bellenmiş yani öğrenilmiş bir semboldür.Koşulsuz reflekste ise uyaran sembol değil gerçek uyarıcıdır.
Klasik koşullanma, organizmanın doğal uyarıcıya karşı gösterdiği tepkiyi, tekrarlar sonucunda yapay uyarıcıya karşı da göstermesidir.Klasik koşullanma deneyini yaparak kuram geliştiren bilim adamı Ivan.P. Pavlov'dur.Pavlov'un köpeğinin üzerinde yaptığı deney, salya koşullanması ile ilgilidir.
***Pavlov'un deneyinde yemek, "koşulsuz uyarıcı"dır.Köpek yemeği görünce yanıt olarak tükürük salgılar.Ardından zil sesi ise "etkisiz uyarıcı"dır.Köpek zil sesine karşı yanıt olarak tepkisizdir çünkü koşullanmamıştır.Ardından zil sesi + yemek verildiğinde köpek yanıt olarak yine salyalanır fakat hala koşulsuz yanıttır.Daha sonra sadece zil sesi[koşullu uyarıcı] duyulduğunda köpeğin yanıt olarak salyası akmaya başladıkça da "koşullu yanıt" haline gelir.
Klasik koşullanma, koşullu ve koşulsuz etkilerin birleşimlerini içerir:
-Koşulsuz Uyarıcılar : Her zaman aynı tepkisel davranımı uyandıran uyarıcılardır.Pavlov'un deneyinde, daha koşullanmadan önce bile köpeğin ağzına koyulan yiyecek, salya saldılama davranımına sebep olmuştur.İşte bu bir "koşulsuz uyarıcı"dır.Yani köpeklerin yiyeceklere karşı gösterdikleri doğal tepkileri, "koşullanmamış tepki"lerdir.
-Koşullu Uyarıcı : Öğrenilmiş olan uyarıcıdır.Başlangıçta etkisiz olan fakat koşulsuz bir uyarıcıyla eşleştirilmesi sonucu koşullu davranımı gerçekleştirir hale gelen uyarıcıdır.Pavlov'un deneyinde zil, daha önce öğrenilmiş koşullu uyarıcıdır.Köpeklerin salgılama yapmak için zil sesine tepki göstermeleri doğuştan değildir.Bunu uyarıcı-tepki olayı sonucu öğrenirler.Köpeklerin zil sesine karşı gösterdikleri tepkileri koşullu tepkiler olarak tanımlar.
**Edimsel Koşullanma[Operant Koşullanma] : Organizmanın davranışlarının sonuçlarına bakarak yeni davranışlar kazanmasıdır.Başka bir deyişle organizmanın bir ödüle ulaşabilmek ya da cezadan kaçabilmek için istenilen davranışları yapmasıdır.Edimsel davranışta önce tepki yapılır sonra tepkinin doğurduru uyarıcı gelir[T-U].Klasik koşullanmada ise önce uyaran vardır ve organizma ona tepki gösterir[U-T].
Skinner deneyinde fare, özel düzenekli ve ses geçirmeyen bir kafesin içine konur.Rastgele yaptığı davranışlar sırasında manivelaya basması sonucu yemek kabına otomatik olarak besin düşmektedir.Bir süre sonra edimsel davranış olarak manivelaya basmaya başlamıştır.Aç olan hayvan, manivelaya basarak yiyeceği elde eder, yiyeceği elde eden hayvan da manivelaya basma davranışını sürdürür.
Davranışlar sonucunda organizmanın hosuna giden bir durum ortaya çıkabilir.Örneğin yeni aldığınız bir kazağı giydiğiniz zaman arkadaşlarınız "Kazağın çok güzel, sana çok yakışmış" derse, o kazağı giyme davranışınız devam eder.Bazı davranışların sonucunda organizmanın hoşuna gitmeyen bir durum ortaya çıkabilir.Yeni kazağınızı giydiğiniz gün, değer verdiğiniz bir arkadaşınız size yakışmadığını söylerse, o kazağı giymek istemezsiniz.Bu tür koşulama da davranışı izleyen ve organizma üzerinde hoşa gidici bir etki yaratarak davranışın ortaya çıkma olasılığını artıran uyarıcılara "pekiştireç" denir.Bir davranışın arkasından gelen ve organizma için hoşa gitmeyen bir durum yaratan uyarıcılar ise cezalardır.Ceza, davranışı zayıflatır ya da belli bir süre için durdurur.Pekiştireçler olumlu ve olumsuz olmak üzere 2 çeşittir:
-Olumlu Pekiştireç : Bir davranış, organizmanın hoşuna gidecek bir uyarıcının doğrudan verilmesi ile pekiştiriliyorsa, buna "olumlu pekiştireç" denir.Fareyi yiyeceğe götüren davranış buna örnektir.
-Olumsuz Pekiştireç : Ortadan kaldırıldığı ya da verilmediği zaman davranışın ortaya çıkma eğilimini artıdan pekiştireçlerdir.Sonucunda ortaya çıkan pekiştirmeler de "olumsuz pekiştirme"lerdir.Hatalı davranışın azaltılması ve istenen davranışların ortaya çıkarılması, olumsuz pekiştireçtir.Mesela yaramazlık yapan, çalışmayan çocuklara nazik davranma ve çalışma davranışlarını öğretmek için onları olumsuz ortamlarda çalışmaya ve bulunmaya zorlamak, istenilen davranışlar yapılınca ortamdan kurtarmak "olumsuz pekiştireç"tir.
Hem olumlu hem de olumsuz pekiştirme, organizmanın hoşuna giden bir etki yaratır ve davranışın tekrar ortaya çıkma olasılığını artırır.Pekiştireçler yoluyla birey, istendik ve istenmedik davranışlar öğrenebilir.Bu nedenle pekiştireçler çok dikkatli kullanılmalı ve doğru davranışlar pekiştirilmelidir.Yapılan davrnaışın sonucunda organizma için olumsuz bir durum yaratan uyarıcılara "ceza" denir.Cezalar 2 çeşittir:
-1. tür cezada davranışın arkasından olumsuz uyarıcı doğrudan doğruya verilir[çocuğun yaptığı bir davrnaış nedeniyle dövülmesi, azarlanması, vs...].
-2. tür cezada ise ortamda bulunan olumlu bir uyarıcı ortamdan çekilerek organizma için olumsuz bir durum yaratılır[çocuktan sevgiyi esirgeme, teneffüse çıkmayı yasaklama, arkadaşlarından ayırma, vs...]
Pekiştireç, davranışı güçlendirirken ceza ise zayıflatır ya da belli bir süre için durdurur.Ceza, istenmedik davranışların bastırılmasında etkili olabilir.Ancak davranış değişikliğine neden olmaz.Cezanın diğer bir olumsuz yönü ise saldırgan davranışlara neden olmasıdır.Olumsuz pekiştirme ile ceza, çoğu zaman karıştırılır.Olumsuz pekiştirmede, olumsuz pekiştireçler ortamdan çıkartılırken cezada ise olumsuz pekiştirmeler ortama konur.Olumsuz pekiştirmede, davranışın tekrar edilme olasılığı artarken; ceza, davranışı durdurur.
*Koşullu Öğrenme Süreçleri :
-Genelleme : Koşullu tepkiyi yaratan uyarıcının, benzerlerine de aynı tepkiyi göstermesidir[köpekten korkan çocuğun kediden de korkması gibi].
-Ayırt Etme : Genellemenin karşıtı olarak hangi uyarıcıya hangi tepkinin gösterileceğini ayırt etmedir[kediden korkan çocuğun köpekten korkmaması gibi].
Sönme : koşullanmış davranışta görülen zayıflamadır.[zil sesine koşullanmış köpeğin zil ile birlikte et verilmemesi sonucu bu koşullanmanın kaybolması, köpeğin zil sesine karşı salya salgılamamaya başlaması gibi].
-Kendiliğinden Geri Gelme : Sönen koşullanmış davranışın belli bir süre sonra aynı şartlarda yeniden canlanmasıdır.[zil sesine karşı oluşan koşullanmanın sönmesine rağmen belli bir süre sonra doğru şekilde tekrarlandığında aynı koşullanmanın ortaya çıkması gibi].
**Model Alarak Öğrenme[Gözleyerek Öğrenme] : İnsanlar, doğal ve toplumsal çevrelerine uymak zorundadır.Özellikle toplumsal çevrelerine uyarken toplumsal kurallar ve değerler büyük önem taşır.İnsanın toplumsal davranışlara uyumunda taklit etmenin önemli rolü vardır.Çocuklar daha çok çevresindeki başka insanları ve büyükleri taklit ederek öğrenir.Taklit ederken başkalarını kendilerine model olarak alırlar.İnsan davranışlarının şekillenmesinde, çevrede gözlem yapmak etkili olur.Çoğu zaman bu davranışlar, farkında olmadan yapılır.Mesela annemiz gibi yemek pişiririz, babamız gibi konuşuruz, beğendiğimiz bir sanatçı gibi giyiniriz.
**Bilişsel Öğrenme : İnsan öğrenmelerinin çoğunda söz konusudur.Bu öğrenme durumunda yeni bilgiler depolanır ve eski bilgiler yeni anlamlar kazanır.Mesela sigara içme alışkanlığından kurtulma ile ilgili bir yazı okuduğumuzda durum böyledir.Bu yazıdan öğrendiklerimizin klasik veya edimsel koşullanma ile bir ilişkisi yoktur.Pekiştirecin görünür biçimde kullanılmadığı ve ağırlık noktasını bilgi depolama, bilgi işlemenin oluşturduğu öğrenme durumlarına "bilişsel öğrenme" denir.
Bilişsel öğrenmeler çoğu zaman bilişsel gereksinmeden kaynaklanır.Bilişsel gereksinme, karşılaştığı nesneleri inceleyip gözden geçirmeye yönelten ve ilgili bilgileri sağladığı zaman doygunluk duymasına yol açan güdü ya da gereksinmedir.
****Öğrenme Üzerinde Etkili Olan Unsurlar : 
**Türe Özgü Hazır Oluş : Öğrenecek olan organizmanın, istenilen davranışı göstermek için gerekli biyolojik donanıma sahip olması demektir.Yani öğrenenin türünün öğrendiği konuya uygun olması gerekir.Ne kadar uğraşırsak uğraşalım, bir zürafaya bisiklet kullandıramayız.Bu, zürafanın inatçı olmasından değil, biyolojik donanımının uygun olmamasından kaynaklanır.
**Olgunlaşma : Davranışların öğrenilmesi için bireyin belli bir olgunluğa, bellir bir gelişmişlik düzeyine ulaşmış olması gerekir.Olgunlaşma, 2 boyutta ele alınabilir:
-Yaş : Öğrenmenin gerçekleşebilmesi için birey, gereken yaşa gelmiş olmalıdır.Mesela çocukların tuvalet alışkanlığını kazanabilmeleri için 2 yaş civarında olmaları gerekir.
-Zeka : Öğrenmenin gerçekleşebilmesi için belli bir zeka seviyesi gerekir.Mesela bireyin okuma-yazmayı öğrenmesi için ortalama 6,6.5 yaşında olması gerekir.
**Genel Uyarılmışlık Hali ve Kaygı : Uyarılmışlık düzeyi, bireyin dışarıdan gelen uyarıcıları alma derecesi olarak tanımlanır.Başka bir ifadeyle organizmanın öğrenmesi için gerekli uyarılmışlık içinde olmasıdır.Burada ölçü, uyarılmışlik halinin ve kaygının ortalama bir seviyede olmasıdır.Genel uyarılmışlık hali ve kaygısı bu ortalamanın altında ya da üstünde olan bireylerin iyi öğrenmeyi gerçekleştirmesini beklemek doğru olmaz.Mesela "Bu sınavı kazanamazsam herşey biter" diyerek sınava hazırlanan birinin ya da "Ben bu sınavı çalışmasam da veririm" diyen bir başkasının başarılı olması beklenemez.Yani genel uyarılmışlık düzeyinin ortalama düzeyde olması gerekir.
**Geçmiş Yaşantılar[Olumlu-Olumsuz Transfer] : Eski bilgilerin yeni öğrendiklerimizi etkilemesine, öğrenmede "transfer" denir.Öğrenmenin gerçekleşebilmesi için bazı ön bilgilere ihtiyaç duyarız.Mesela bisiklet kullanmayı bilen birinin motorsiklet sürmeyi daha kolay öğrenmesi gibi.Bu duruma "olumlu transfer" denir.Bunun tersi de yaşanabilir.Bağlama çalmayı bilen biri gitar çalmayı öğrenmeye çalıştığında, parmakları hala bağlama figürleri gösteriyorsa bu durum, öğrenme sürecinin zorlaştığını gösterir.Bu durum da "olumsuz transfer"e örnektir.
**Güdülenme : Organizmayı harekete geçiren durumdur.Bireylerin güdülenme düzeyleri, öğrenme düzeylerini etkiler.Birey, davranışa içsel nedenlerle yönelirse "içsel güdülenme"; dışsal nedenlerle harekete geçerse "dışsal güdülenme" adını alır.Mesela kitap okumaya çalışmanız gerektiğini düşünerek başladıysanız yani kendiniz istediğiniz için harekete geçtiyseniz burada "içsel güdülenme" vardır.Annenizin ve ya babanızın isteği ile harekete geçerek kitap okumaya başladıysanız burada da "dışsal güdülenme" vardır.
**Dikkat : Bilincin belli bir noktada toplanmasıdır.Öğrenmenin verimli olması için öğrencinin dikkatini derste anlatılanlara toplaması gerekir.Dikkat toplanmadığı sürece, bilgilerin algılanması ve anlaşılması güç olmaktadır.Mesela ders sırasında bahçede oynayan çocukların sesleri, sınıftaki öğrencilerin dikkatini dağıtarak öğrenmelerini engellemektedir.
****Bellek ve Bellek Süreçleri : Bellek, yaşam boyunca öğrenmiş olduğumuz bilgilerin saklandığı yerdir.Duyum ve algılarla kazanılan bilgilerin beyinde saklanması, gerektiğinde de hatırlanması şeklinde gerçekleşen zihinsel bir işlevdir.Belleğin 3 aşaması vardır:
-Duyum Belleği : Uyarıcı ortadan kalktığı hale duyumun çok kısa süre de olsa devam etmesidir.Duyum belleği, göz ve kulak belleği şekillerinde olur.İkinci bir uyaran gelmediği takdirde göz 100 milisaniye, kulan 1000 milisaniye süreyle uyarıcı tutabilir.Görme algısı, nasıl algılama açısından diğer algılara göre daha etkinse; duyum belleği konusunda da öyle etkindir.
-Kısa Süreli Bellek : Elde edilen bilgilerin geçici bir süreliğine saklandığı ve bir bölümün uzun süreli belleğe geçişinin sağlandığı bellektir.Zihninde bilgileri tutma süresinin çok kısa olduğu[1-3 dakika] bellektir.Bilgi, kısa süreliğine lazımsa kısa süreli belleğe yerleşir.Mesela ilk defa duyduğunuz bir telefon numarası kısa süreli bellekte yer alır.Telefon konuşmasından sonra da kaybolur.Kısa süreli bellek, aksatılmaya çok duyarlıdır.Telefon numarasını çevirirken dikkatimiz başka yöne çekilirse, yanlış numara çevirebiliriz.Kısa süreli belleğin en önemli özelliği ise bilgilerin bir süre sonra silinmesidir.
-Uzun Süreli Bellek : Uzun süreli bellekte yer alan öğrenilmiş bilgiler, uzun zaman aralığında burada yer alabilir.Bu bellekteki bilgiler anlam ve özellikleri bakımından düzenlenir.Mesela okul numaranızı, ev telefonunuzu uzun süreli bellekte tutarız.Çünkü bu bilgileri sürekli ve uzun süre kullanırız.Aldığımız uyarım[telefon numarası] ile beyinde bazı sinir hücreleri aktif hale gelir.Bu geçici aktifliktir.Sonucunda kısa süreli bellek doğar.Ancak aynı hücreler birçok kez aktif hale getirilirse bu hücreler farklı bir yapı kazanır.Beyin hücrelerindeki bu yapısal değişim, uzun süreli belleğin oluşmasına yol açar.
****Belleğin Temel İşlenleri : Bilim ve eğitim, sanayide benzeştirme metodu olarak kullanılır.Bir teknik araç, doğadan örnek alınarak yapılabilir.Mesela uçaklar, kuşlar örnek alınarak yapılabilir.Günümüzde yaygın olan bilgisayar, insan beyni örnek alınarak yapılmıştır.Eğitim açısından bu metodun tersini uygulayabiliriz.Bilgisayarda veriler kodlanarak işlenir.Bilgisayar bellleğinde bilgiler depolanır.İstenildiğinde de geri çağrılır.Aynı şey insan belleği için de söz konusudur.Yani belleğin temel işlemleri kodlama, saklama ve çağırmadır:
**Kodlama : Bilgiyi belleğe işlenebilir hale dönüştürmedir.Uzun süreli belleğe kaydedilen bilgiler, kodlanarak kaydedilir.Kodlama çoğu kez otomatik olarak yapılır.Biz istemesek de kodlanır.Mesela görülen nesnelerin adı, otomatik olarak aktif hale gelir[çağrışım ilişkileri yoluyla].Dikkatimizi yönlendirerek gelen bilgiyi daha sonra hatırlamamız[mesela sınav olacağımızı düşünerek] gerektiğini düşünerek bazı ek kodlamalar da yapabiliriz.Bilginin alınma yoluna göre zihin, değişik kodlamalar yapar.Her uyarıcı türü, bellekte kodlanır[işitsel kod, görsel kod, tat kodu gibi].
**Saklama[Depolama] : Herhangi bir öğrenme konusunu ya da algısal gereçleri daha sonra hatırlayacak şekilde yineleyerek belleğe yerleştirmedir.Beyne gelen uyarıcılar, orada benzer izler bulamıyorsa yaklaşık 20 saniye sonra söner ve unutulur[bize yabancı olan dilin kelimeleri gibi].Kodlanarak belleğe kaydedilen bilgiler, gerektiğinde kullanılmak üzere uzun süreli bellekte saklanır.Uzun süreli belleğe aktarılan bilgiler burada günler, aylar hatta yıllar boyunca saklanır.
**Çağırma[Hatırlama] : Bilgiler istendiğinde bizim arzu ve irademizle bilinç alanına çıkabilir.Bir süre orada bulunduktan sonra tekrar kaybolur.Öğrenilenlerin saklanıp yeniden canlandırılmasına "hatırlama" adı verilir.Daha önce anlatılan bir konu ile ilgili sorulan sorulara cevap verebiliriz.Oysa soru sorulmadan önce o konu aklımızda olmayabilir.Hatırlama için hatırlamak istediğimiz bilgilerin;
-Bellekte depolanmış olması,
-İyi örgütlenmiş olması yani hangi bilgileri belleğe nasıl bıraktığımızın bilinmesi,
-Depolanmış bilgiye bizi götürecek ipuçlarının var olması gerekir.
****Hatırlama ve Tanıma : 
-Hatırlama : Uzun süreli bellekte yer alan bilgilerin zihinde tekrar canlanarak bilinç düzeyine gelmesidir.İlkokul dönemlerindeki okul numarasını hatırlama buna örnektir.Hatırlama ile çağrışım farklı kavramlardır.Çağrışım, bir uyarıcı algılandığında onunla ilgili başka şeylerin hatırlanmasıdır.Benzerlik, ardışıklık, zıtlık, zamanda ve mekanda yakınlık, çağrışımı kolaylaştıran etkenlerdir.
-Tanıma : Daha önce öğrenilenlerin, yeniden karşılaşınca farkına varmadır.Belleğin hatırlamadan daha ilkel bir işlevidir ve hatırlamadan daha kolaydır.Çoktan seçmeli sınavda doğru cevabı bulmak tanımadır.Klasik[soru-cevap] biçimindeki sınavlarda sorulara verilen cevaplar hatırlamadır.
****Unutma Nedenleri : Unutma, önceden öğrenmiş olduğumuz bilgilerin zaman içinde bellekten silinmesi, kaybolmasıdır.İnsan, hayatı boyunca öğrendiği bilgileri hafızasında tutamaz.Yeniler öğrenilirken eskiler unutulmaya başlanır.Öğrendikten sonra zihnin uyarıcılara kapalı tutulması, unutmayı azalttığından; uykuda unutma en azdır.Öğrenilenlerin sık sık pekiştirilmesi unutmayı azaltır.Unutmanın nasıl gerçekleştiği tam olarak bilinmemektedir.Ancak yapılan araştırmalar, unutma üzerinde birçok faktörün etkisi olduğunu ortaya koyuyor:
**Kullanılmama Yüzünden Silinme : Bilgilerin uzun süre kullanılmaması unutmaya neden olur.Bilginin unutulmaması için sık sık tekrarlanması ve kullanılması gerekir.Kullanımadığında bellekten silinir[mesela emekli olan bir hakemin zaman içinde oyun kurallarını unutması gibi].
**Bastırma[Bilinçaltına Atma] : Hatırlandıkça üzüntü, rahatsızlık veren anı, kişi ve bilgilerin bilinç altına atılarak unutulmasıdır.Böylece birey, rahatsız edici durumdan kurtulmuş olur[uçaktan korkan bir yolcunun, uçağın kalkış saatini unutması gibi].
**Ket Vurma[Bozucu Etki] : Önceden öğrenilen bilgilerin yeni öğrenilenleri; yeni öğrenilen bilgilerin de eski öğrenilenleri olumsuz etkilemesidir.Bu da 2 şekilde gerçekleşir:
-İleriye Ket Vurma : Önceki öğrenilmiş olan bilgilerin sonradan öğrenilmiş olan bilgileri unutturmasıdır.Eğer yeni öğrenilenler eski öğrenlenlere benziyorsa, unutma daha azdır; zıtlık varsa daha çoktur[mesela eski adresin, yeni adresi unutturması gibi].
-Geriye Ket Vurma : Sonradan öğrenilmiş olan bilgilerin önceden öğrenilmiş olan bilgileri unutturmasıdır[mesela yeni telefon numarasının eski telefon numarasını unutturması gibi].
**Organik Nedenler : Ani şok, yaşlılık, korku, heyecan, ateşli hastalık, beyinde hücre kaybının olması vb durumlar organizmada unutmaya neden olabilmektedir.Ayrıca beyindeki belirli bölgelere kan akımındaki aksamalar, alkolizm ve fiziksel nedenler de etkin olabilir.
**Unutmayı Güçleştiren Nedenler :
-Öğrenmenin yeterli olması,
-Öğrenilen bilgilerin anlamlı olması,
-Öğrenmeden sonra dinlenilmesi,
-Öğrenmeden sonra tekrarlar yapılması,
-Belleğin güçlendirilmesi, hatırlamayı kolaylaştırır ve unutmayı güçleştirir.
****Bellek Güçlendirici Metodlar :
-Gruplama : Belleğin kapasitesi bellidir.Bunu artırmak oldukça zordur.Belleğin kapasitesi gruplamalar yaparak güçlendirilebilir.Belleğin 12 rakamlı sayıları hatırlaması oldukça güçtür.Ama rakamlar 3lü sayılar olarak gruplanırsa birim sayısı 4e indiği için bellekte tutulabilir.Mesela 123456789012 sayısını 123 456 789 012 şeklinde gruplarsak, akılda tutulması daha kolay olur.
-Hayal Etme ve Kodlama : Bilgi kodlanırken yardımcı olacak hayellerle birlikte kodlanır.Mesela öğrenmek zorunda olduğumuz beş kelimeye karşılık, beş yeni bilgiyi eski anılara kodlamaktır.Bu tür kodlamaya "hatırda tutma tekniği" denir.Sözcüklerin tekerlemelerle öğrenilmesi veya ünsüz harfleri "Fıstıkçı Şahap" şeklinde kodlayarak hatırlamak, vs bunlara örnektir.
-Benzerlikler Kurma : Yeni bilgileri öğrenirken eski bilgilerle benzerlik kurarak belleğimize yerleştirebiliriz.
-Mekan İlişkilerinden Yararlanarak Göz Önünde Canlandırma : Öğrenmek ve daha sonra hatırlamak istediğimiz bilgiyi bölümlere ayırarak iyi tanıdığımız bir mekanın bölümleri ile kodlayaran göz önünde canlandırabiliriz.
