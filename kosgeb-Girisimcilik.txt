*****İşletmenin içsel amaçları:
1-Büyüme
2-Kar elde etme
3-Sürdürülebilirlik
*****İşletmenin paydaşları ve değer ilişkileri şu şekildedir:
1-Müşteri --> Yüksek parasal değer
2-Sermayedar --> Yüksek kar
3-Çalışan --> İyi maaş ve çalışma koşulları
4-Tedarikçi --> Karlı ilişkiler
5-Dağıtıcı --> Karlı ilişkiler
6-Devlet --> Vergi ve kurallara uyum
7-Doğa --> Gelecek nesillere aktarım    
*****İşletmenen 3 temel yapı taşı:
1-Amaç
2-Ürün
3-İstek veya ihtiyaç
*****İşletmenin yönetim fonksiyonları:
1-Planlayabilme
2-Örgütleyebilme
3-Koordine etme[yürütme]
4-Kontrol etme
*****Büyüklüklerine göre işletme türleri:
1-Mikro İşletme : 10 kişiden az yıllık çalışan istihdam eden ve yıllık net satış hasılatı veya mali bilançosundan herhangi biri 3.000.000 TLyi aşmayan işletmelerdir.
2-Küçük İşletme : 50 kişiden az yıllık çalışan istihdam eden ve yıllık net satış hasılatı veya mali bilançosundan herhangi biri 25.000.000 TLyi aşmayan işletmelerdir.
3-Orta Büyüklükte İşletme : 250 kişiden az yıllık çalışan istihdam eden ve yıllık net satış hasılatı veya mali bilançosundan herhangi biri 125.000.000 TLyi aşmayan işletmelerdir.
***250 kişiden az çalışan ile 125 milyon TLden daha düşük ciro veya bilanço değeri olması durumunda işletmelerin, bağımsız olmaları durumunda KOBİ niteliğine sahip olduğu kabul edilir.Bağımsızlık şartı, KOBİ ölçeğindeki işletmenin ortakları arasında %25'ten daha fazla hisse oranına sahip büyük işletme olması durumunda, bağımsızlık şartının sağlanmadığından işletme, KOBİ olarak SAYILMAZ!
*****Girişimcilik için gerekli nitelik ve beceriler:
1-Özyeterlilik : Kendine hedefler koyacaksın çünkü her zaman rekabet yüksek olacak.Koyduğun hedeflere inancın yüksek olacak çünkü kendi yeterliliklerine güveneceksin.Her zaman sürprizler, hatalar veya başarısızlıklar olacaktır fakat asla moral bozmayacaksın.Her zaman kararlı olacaksın.Kendi bilgi ve yeteneklerine olan inancın her zaman yüksek olacak.Yüksek hedefler koyup diğer insanların almaya çekindiği görevleri alacaksın.Diğer insanların denemeye cesaret edemediği şeyleri deneyeceksin.Çünkü zorluklara karşı gönüllü olarak mücadele edeceksin ki bu zor süreçleri atlattıktan sonra öğrendiğin şeyleri ve deneyimleri biriktirebilesin.Hedeflerine yürürken önüne çıkan tüm zorluklara direneceksin.
2-Yenilikçilik : Sadece ürünleri değil; hizmetleri, yeni pazarlar yaratmayı, yeni dağıtım kanallarına girmeyi, süreçleri farklılıklaştırmayı da kapsamaktadır.Yani inovasyon kovalayacaksın.Sürekli pazar fırsatlarını gözleyeceksin ve piyasadaki gelişmeleri, işletmesine entegre etmenin yollarını arayacaksın veya Ar-Ge süreçleri ile bu yenilikleri bizzat ortaya çıkaracaksın.Meraklı olacaksın, gözlem yapma becerin ve araştırma becerilerin yüksek olacak.
3-Risk Alma : İşletmelerde sürekli geleceğe yönelik verilen kararlar, her zaman beklendiği gibi sonuçlanmayabilir.Girişimci, elbette kumarbaz gibi ölçüsüz ve yüksek riskler almayacaktır.Yenilik yapan, çevresindeki gelişim ve değişimleri doğru okuyarak buna uygun hareket eden girişimciler, risk alan değil aslında riski minimize etmeye çalışanlardır.Gerçekten de girişimcinin alacağı en büyük risk, pazardaki değişime uygun hareket etmemek ve kendisini yenileyememektir.Karar vermek de bir beceridir.Kararlarını olgunlukla verip, kararlarının arkasında da olgunlukla duracaksın.Hangi riskleri alacağını, aldığın riskleri ölçmesini ve yönetmesini bileceksin.
4-Liderlik : Verimli ve uyumlu şekilde çalışan bir işletme organizasyonu için önemlidir.Başkalarını yönlendirebilmeli ve onların davranışlarını belirli bir amaç doğrultusunda etkileyebilmeli veya şekillendirebilmeliyiz.Çalışanların davranışlarını işletmenin hedefi ve amaçları doğrultusunda yönlendirebilmeli ve çalışanları, bu amaçlara ulaşacak davranışları gösterme konusunda ikna da etmeliyiz.Çalışanların beğenisini kazanma[Charisma], çalışanları ikna etmemizde çok önemlidir.Liderler kişisel özellikleri, davranışları ve çalışanlara verdiği vizyon, güven ve ilham sayesinde çalışanları harekete geçirmeyi başarır.
***Ölüm Vadisi : Girişimcilik sürecinde, iş fikri geliştirme ve ürünün satış gelirlerinin yapılan harcamalar ile aynı seviyeye gelinceye kadar geçen işletmenin finans ihtiyacının olduğu alana denir.Bu vadiden geçerken girişimcinin finansmanı biterse, işletme kapanır.
***Melek Yatırımcı : Yatırım açısından daha riskli olan erken evredeki girişimlere, genellikle küçük miktarlarda[100.000~1.000.000] finansman ve bu finansmanla birlikte satış, pazarlama, insan kaynağı tedariki ve eğitimi, yönetim gibi hususlarda da destek olan varlıklı şahıslardır.
***Araba endüstrisinin liderlerinden Henry Ford’un motorlu araçlar daha yokken “Eğer insanlara ne istediğini sorsaydım, daha hızlı giden atlar isterdi” dediği iddia edilmektedir.
***Pazaryeri iş modeli, alıcı ile satıcıları birleştiren ve aracıları ortadan kaldırarak erişilebilirliği ve bulunabilirliği artıran platformların genel adıdır.
***Pazarlama Körlüğü[miyopluğu] : Müşteriler aslında bir ürünü satın almazlar, o ürünün sağladığı faydayı satın alırlar.Bunu göremeyen firmalar da pazarlama körlüğü yaşayarak ürüne odaklanırlar.Mesela bir kişi çekiç aldığında aslında ihtiyacı, çekicin kendisi değildir; çekicin yerine getireceği faydalardır.Çekici duvara bir resim asmak için kullanan bir kişi aslında çekiç değil de duvarda resim için oluşturduğu deliği satın almaktadır.Bu bakış, pazarlamanın ve değer katmanın temelini oluşturur.
***Başabaş Noktası : Girişimci, hangi ayda ne kadar kişiye ne kadar ciro ile ulaşırsa yatırdığı parayı çıkarabileceğini gösterir.Yeni kurulan bir şirket, başabaş noktasına ne kadar çabuk ulaşılırsa, girişim de o kadar sürdürülebilir olur.
*****İhtiyaç Hiyerarşisi : Maslow'a göre ihtiyaç hiyerarşisi, piramit şeklinde aşağıdaki maddelerden oluşmaktadır.Piramidin aşağısına indikçe, ihtiyacın karşılanmasından kaynaklanan memnuniyet derecesi artmaktadır:
1-Kendini gerçekleştirme
2-Prestij, başarı, Saygı görme
3-Ait olma, sevilme
4-Güvenlik
5-Nefes alma, yeme, içme, barınma
*****İhtiyaç Tipleri:
1-Sabit İhtiyaç : İhtiyaç karşılandığı sürece, ihtiyacın nasıl karşılandığının bir önemi yoktur.Mesela su içmek, yemek yemek,vs..
2-Doğrusal İhtiyaç : Bu ihtiyaçların karşılanması, pazardaki rekabete dayalıdır.Kim daha ucuz, daha hızlı, daha iyi bir ürün üretir veya hizmet sunarsa, onun tercih edilme ihtimali ve müşteri memnuniyeti artacaktır.
3-Zorunlu İhtiyaç : Aynı zamanda hijyen veya güvenlik faktörü olarak da bilinir.Endüstri standardı haline gelmiştir.Bu ihtiyacın karşılanması, müşteride ekstra memnuniyet yaratmaz ancak eksikliği, memnuniyetsizliğe neden olur.
4-Gizli İhtiyaç : Bu tip ihtiyaçları bulmak, keşfetmek ve ortaya çıkarmak zordur.Ancak ortaya çıkardıktan sonra da yüksek müşteri memnuniyetine sahip olmak ve rekabeti anlamsız hale getirmek mümkündür.
***Megatrend : Tüm dünyayı etkileyen ve toplumsal değişimlere neden olacak bazı gelişmelerdir.Mesela doğal yaşamı destekleyen, sağlıklı, organik, sürdürülebilir, çevreci ve toplumsal ürünler üretmeye başlamak.
*****Hedef Pazar: Girişimcinin hitap edeceği pazarları şöyle kategorize ederiz:
1-Toplam Mevcut Pazar : Hedeflenen kitlenin en büyük evrenini temsil eder.Toplam pazarın yüzde 100üne ulaşmak imkansızdır fakat potansiyeli ve ilerisini hesaplayabilmek ve öngörebilmek için çok önemli verilerdir.
2-Erişilebilir Mevcut Pazar : Girişimin kendi kaynaklarıyla erişebileceği mevcut kitledir.
3-İlk Hedef Pazar : Bir girişimin başlangıcı için hedef pazarı ilk müşterileridir.İlk gün itibariyle bir iş fikrinin müşteri sayısı default olarak sıfırdır.
***Yeni bir fikri hayata geçirmek isteyen kişinin iş fikirleri oluşturmak için ilk bakması gereken unsur "Kendi geçmişi ve uzmanlı alanı"dır!
***Müşterilerden bir ürüne veya hizmete istek olabilir.Fakat bu isteklerin taleplere dönüşebilmesi için müşterilerin, bu ürünü veya hizmeti tercih etme veya satın alma gücünün olması gerekir.
***Paylaşım Ekonomisi : Sahibince az gereksinim duyulan bir gerecin ya da hizmetin sahibince kullanılmadığı zamanlarda ihtiyacı olan başka kullanıcılara sunulması ve kullanıcının ödediği kullanım ücretinden pazarlayıcının bir pay alması temelli alış veriş düzenidir.
***İş modeli : Yüksek belirsizliğin azaltılabilmesi için, havada uçuşan iş fikrinizi yakalayıp hızlı bir şekilde kağıda dökerek somutlaştırmanıza ve biraz detaylandırmanıza yardımcı olan bir araçtır.Nasıl değer yaratacağınız, bu değeri müşteriye nasıl ulaştıracağınız ve bu yarattığınız değerin bir kısmını girişiminiz için nasıl değerlendireceğinizin bir tarifidir.
***Minimum İşleyen Ürün[Minimum Viable Product - MVP] : Temel özelliklere sahip ancak tüketicilerin dikkatini çekmeye yetecek yeni bir ürünün piyasaya sunulduğu bir geliştirme tekniğidir.İş fikrinizin
bir varsayımını hızlı ve ucuz bir şekilde sınamak için kullanılabileceğimiz bir araçtır.Nihai ürün, ancak ürünün ilk kullanıcılarından yeterli geri bildirim alındıktan sonra piyasaya sürülür.Mesela bir pazar araştırması, potansiyel müşterilerle yapılan mülakatlar ve anketler, ürünlerin prototipleri bunlara örnektir.
*****Kanvas İş Modeli : Bir iş fikrini 9 yapı taşına ayırarak düzenleyip kağıda dökmemize ve analiz etmemize yardımcı oluyor.Bu modelin kalbi olanlar, "Müşteri Kesitleri" ve "Değer Önerileri"dir.Bunların doğru belirlenmesi ve aralarında bir Ürün/Pazar uyumu (product/ market fit) olup olmadığı çok önemlidir. Eğer varsa, fikri geliştirmeye devam etmeli ama yoksa modelde değişiklikler yaparak başarı şansı olabilecek bir model aranmalı veya fikir terk edilmeli.Bunlar:
1-Müşteri Kesitleri : Kimler için değer yaratıyorsunuz? Kaç kişiler, ne tür işler yapmaya çalışıyorlar, ne tür sorunlarla karşılaşıyorlar, nerede yaşıyorlar, ortak özellikleri neler? Satın alma kararı nasıl işliyor ve kimler rol oynuyor?
2-Değer Önerileri : Müşterilerinize sağladığınız değerler nelerdir? Hangi problemleri çözerek bu değerleri yaratıyorsunuz? Bu değeri yaratmak için müşteriye nasıl bir ürün veya hizmet sunuyorsunuz?
3-Kanallar : Sizinle müşterileriniz arasında farklı aşamalarda nerelerden iletişime geçiyorsunuz? Ürününüz hakkında *farkındalık yaratma, *değerlendirme, *satın alma, *dağıtım yapma ve *satış sonrası hizmet verme aşamalarında müşterilerinizle nerelerde, ne tür temaslar kuruyorsunuz? Müşteri ürününüzden ilk defa nasıl haberdar oluyor, nereden görüyor veya duyuyor? Müşterilerinizi nerelerde buluyorsunuz? Televizyon reklamları mı yoksa bir dergi reklamı mı veya İnternette arama yaparken sonuçlar arasında mı? Müşteri, ürününüz hakkında daha fazla bilgiye nasıl ulaşarak rakipleriyle kıyaslama ve değerlendirme yapıyor?
4-Müşteri İlişkileri : Müşterilerinizle nasıl bir ilişki kuruyorsunuz? Tüm müşterilerinize aynı standart ürünü sunarak toplu üretimin getirdiği maliyet avantajından mı faydalanacaksınız, yoksa kişilere göre özelleştirme imkanı sunarak daha terzi işi bir yaklaşım mı takip edeceksiniz? Peki bu özelleştirmeyi teknoloji sayesinde otomatikleştirmeyi sağlayabilseniz fark eder mi? Müşteri ilişkilerini incelemenin bir diğer yolu da onları nasıl elde ediyorsunuz, nasıl elde tutuyorsunuz ve nasıl büyütüyorsunuz (daha fazla gelir elde etme)? Müşterileri değerlendirmek için onların CAC (customer acquisition cost-müşteri elde etme maliyeti) ve LTV (life time value-ömür boyu değeri) değerlerini kıyaslamak gerekir. Eğer CAC<LTV ise (müşteri elde etme maliyeti müşterinin ömür boyu değerinden küçükse) o zaman değer yaratabilecek bir iş modeliniz var demektir ama gene de takip edip iyileştirmeler yapmaya devam etmek gerekir. CAC’yi azaltmak için farklı kanalları denenebilir, mesela farklı reklam mecraları, farklı reklamlar, farklı promosyonlar, İnternet üzerinden verilen reklamlarda farklı kelime seçimleri ve müşteri seçimleri gibi.LTV’yi arttırmaya çalışmak da önemlidir. LTV=(birim başına ücret), x(müşterinin sizinle kalma süresi).Bunun için müşteriden birim başına daha fazla para kazanmak veya daha uzun bir süre için müşteriniz olmasını sağlamak lazım. Burada süre gerçek zaman (hafta, ay, yıl) olabileceği gibi bazen de sizden kaç defa tekrar ürün (telefon, araba) aldığı da olabilir. Müşteriyi daha uzun süre tutarak LTV’sini arttırmanın en başarılı yolu müşteri memnuniyetini yüksek tutmaktır. Memnun bir müşterinin sizinle kalma ihtimali çok daha yüksektir. LTV’yi arttırmak için satış miktarı da arttırılabilir. Bir ürünü parçalar halinde satarak daha yüksek satış elde etme, ürünün üst modelini veya ek özelliklerle satma, ürünle birlikte bağlantılı satışlar yapma ve referanslar alarak yeni müşteriler bulma gibi yöntemlerle LTV arttırılmaya çalışılabilir.
5-Kilit Etkinlikler : İş fikrinizin başarılı bir şekilde gerçeğe dönüşebilmesi için yapılması gereken zor veya pahalı hangi etkinlikler var? Projeye göre değişebilir ama araştırma-geliştirme, tasarım, üretim, satış, reklam, hizmet verme, web sitesi kurma ve güncel tutma, akıllı telefon uygulaması geliştirme, tedarikçilerle anlaşma gibi şeyler olabilir. Kişiye özel evlilik yüzüğü satmayı planlıyorsanız tasarım, kilit etkinliklerinizden biri olacaktır. Tasarlanan yüzüklerin özelliklerine göre üretim de kilit bir etkinlik olabilir ancak üretimi, nispeten basit ve birçok yerde kolaylıkla yapılabiliyorsa kilit bir etkinlik olmaz. Pazarda bulunabilen diğer ürünlerden kalite veya başka özelliklerle ayrılabilen bir ürün çıkarmayı planlıyorsanız ve ürününüzün hak ettiği değeri bulabilmesi için kolaylıkla tanınabilmesi gerekiyorsa marka oluşturmak ve reklamlarla tanınır hale getirmek kilit etkinlikler olabilir.Internet üzerinden satış yapacak bir mağaza açacaksanız, satacağınız ürünlerin seçimi ve tedarik edilmesi dışında web sitesinin hazırlanması ve güncel tutulması gerekli olacaktır. Ayrıca, müşterilerin web sitesine çekilebilmesi için doğru şekilde İnternet üzerinden reklam verilmesi ve siparişlerin hazırlanarak müşterilere ulaştırılması gibi kilit etkinlikler olabilir. Ama bunlar çok olağan işler halindeyse, daha önce de belirtildiği üzere, yapılması zorunlu olsa bile kilit etkinlik değildirler.
6-Kilit Kaynaklar : Kilit etkinliklerde olduğu gibi, bunlar iş fikrinin başarıyla uygulanabilmesi için elinizde olması gereken bulması zor veya pahalı kaynakları belirtir. Bu kaynaklar fiziksel, finansal, fikri veya beşeri olabilir. Mesela kilit kaynak olarak bir projede bir patent varken, başka projelerde bir e posta listesi, çok iyi bir yazılımcı, çok değerli bir üretim tesisi, zor bulunan bir hammadde veya çok iyi bir yerde bir bina olabilir. İş fikriniz eğer kapıdan kapıya satış yapmayı gerektiriyorsa o zaman sizin kilit kaynaklarınızdan bir tanesi, böyle bir yükü üstlenebilecek bir satış personeli ağı olacaktır. Kilit kaynaklar sadece elinizde olanlar değildir, ihtiyacınız olacakların hepsini kapsamalıdır.
7-Kilit Ortaklar : Pek az girişimci yukarıda sayılan tüm kilit kaynaklara sahip veya tüm kilit etkinlikleri kendi başına yerine getirebilecek durumdadır. Bu sebeple girişimcilerin eksik kaldıkları yerlerde kilit ortaklara ihtiyaçları vardır. Mesela iş modelinde üretim, bir kilit etkinlik olarak yer alıyor ve bu üretimi yapabilmek için ihtiyaç duyulan çok pahalı bir makina kilit kaynak olabilir. Buna rağmen finansal sebeplerle makinayı alamıyorsanız o zaman bu makinaya sahip olup boş kapasitesi bulunan kişileri nereden bulabilirsiniz? O kişiyi bulup onunla bir anlaşmaya varabilirseniz sizin bir kilit ortağınız haline gelebilir. Daha önce verdiğimiz kapıdan kapıya satış yapacak iş modelini tekrar düşünürsek, orada sizin potansiyel müşterilerinize zaten kurulu bir satış kadrosuyla erişimi olan ama farklı alandan ürün satan bir şirket kilit ortaklık için cazip bir hedef olabilir. Ama unutmayın, kilit ortaklık özel bir durumdur, herhangi bir OSB’de onlarcası bulunan bir makinenin sahibiyle anlaşmanız bir kilit ortaklık değildir.
8-Gelir Kaynakları : Bu yapı taşı iş fikrinizden nasıl para kazanacağınızı tarif eder.En klasik gelir modeli satış yapmaktır. Bu modelde bile belirsizlik olabilir çünkü hangi fiyattan satış olacak, o fiyata kaç kişi satın alır, fiyat nasıl belirlenmeli gibi bilinmeyenler vardır.
9-Maliyet Yapısı : Bu yapı taşı sadece ürünün maliyetinin hesaplanması için değildir.Maliyetlere sebep olan ana kalemler nelerdir? Maliyetlerin ne kadarı sabit, ne kadarı değişkendir? Bu özellik önemlidir çünkü projelerin batmasına en azından kısa vadede sebep olacak olanlar sabit maliyetlerdir.Gerçek anlamda değişken maliyetler yani üretim ve satış olduğu takdirde ortaya çıkan maliyetler, projeden gelen nakit akışlarıyla karşılanabilir ama sabit maliyetler üretim ve satış olmasa bile orada duracak ve bunların ödenmesi gerekecektir. Dolayısıyla nakit akışının sorunlu olduğu anlarda sıkıntılar yaşatabilir.
*****Gelir Kaynaklarının Çeşitleri:
1-Satış
2-Kiralama
3-Kullandıkça Öde
4-Abonelik
5-Bedelsiz ve Primli
6-Hizmet Olarak Yazılım[SaaS]
7-Doğrudan Satış
8-Reklam Destekli
9-Pazar Yeri
10-Yem ve Olta
***Kitle Pazarlama : Büyük ölçekli üretim yaparak büyük bir müşteri grubunun ihtiyaçlarını tek bir ürünle karşılamaktır.Ölçek ekonomileri sayesinde düşük bir maliyet elde edilebilir.
***Niş Pazarlama : Ana kitleden farklı bir küçük tüketici grubunun ihtiyaçlarını farklı bir ürünle karşılamaktır.
***Uzun Kuyruk Pazarlama : Ortalama veya ana akım müşterilerinin ihtiyaçlarına odaklanmak yerine aşırı uçlardaki farklı müşterilerin ihtiyaçlarına odaklanmaktır.Sayı olarak az olmalarına rağmen bu kısımlarda rekabet az olduğu için kar majları daha yüksektir.
***Endüstri : Benzer üretim süreçleri ve ürünlerle faaliyet gösteren işletmelerin toplamını ifade etmek amacıyla kullanılan kavramdır.
***Pazar : Tanımlı bir bölgede benzer ihtiyaç ve tercihlerle talep oluşturan müşterilerin toplamına verilen isimdir.
***Delphi Methodu : Talepleri tahmin edebilmek için en güvenilir methodlardan birisidir.Geniş bir kitleye talep tahminlerinin sorulmasını, elde edilen genel sonuçların aynı kitleye bildirilerek yeni görüşlerinin sorulmasını ve bu aşamaların genel bir görüş birliği ortaya çıkana kadar tekrar tekrar sürdürülmesini sağlamaktır.
***Ekonomik faaliyetini sermayesi ile birlikte bedeni çalışmasına dayandıran ve kazancı tacir veya sanayici niteliğini kazandıracak miktarda olanlar, ensaf işletmesi işletemezler; ticari işletme işletebilirler.Dolayısıyla bir kişinin esnaf mı, yoksa tacir mi olduğunun belirlenmesinde elde etmesi öngörülen gelir miktarı belirleyicidir.
***Ticaret şirketleri ve kooperatiflerin kurulma süreci kronolojik olarak şu şekildedir:
1-Sözleşmenin hazırlanması
2-İmzaların notere tasdiki
3-Ticaret müdürlüğünce tescil
4-Türkiye Ticaret Sicili gazetesinde ilan
***"Limited" şirketlerin kuruluş sözleşmelerinin asgari gereklilikleri şunlardır:
1-Şirketin ticaret ünvanı ve merkezinin bulunduğu yer
2-Esaslı noktaları belirtilmiş ve tanımlanmış bir şekilde şirketin işletme konusu
3-Esas sermayenin itibari tutarı, esas sermaye paylarının sayısı, itibari değerleri, varsa imtiyazlar ve esas sermaye paylarının grupları
4-Müdürlerin adları, soyadları, ünvanları ve vatandaşlıkları
5-Şirket tarafından yapılacak ilanların şekli belirtilmelidir.Unvanlarda limited şirket, anonim şirket, kollektif şirket ve komandit şirket gibi şirketin türünü gösteren ibarelerin yanında onu diğer şirketlerden ayırt edecek ibarelerin de bulunması gerekir. Diğer bir ifade ile belirlenecek unvan, öyle bir unvan olmalıdır ki diğer şirketlerle karıştırılmamalıdır.Tescil aşamasında bir başkasına benzeyen unvanların tescili yapılmaz. Sonradan bir başka unvana benzediği anlaşılır ise ilk tescil eden kişi unvanın değiştirilmesi için dava açabilir.
***Adi Ortaklıkların yazılı bir sözleşmeleri olmak zorunda değildir!
***CLick To Brick : E-ticaretin yanı sıra fiziki mağazacılığın da kullanıldığı iş modeline verilen addır.
***Pazarlama : Toplumun ihtiyaç ve isteklerini karşılamak amacıyla değer taşıyan bir ürün/hizmet veya fikirlerin yaratılması, sunulması ve bunların değişmesini içeren faaliyetler bütünüdür.
***Pazarlamada ihtiyaç, tatmin edilmemiş dürtülerimiz; istek ise ihtiyaçları karşılayan objelerdir.Örneğin susuzluk, insanın en temel ihtiyacıdır. Bu ihtiyacımızı su içerek karşılayabileceğimiz gibi gazoz, kola, ayran, soda içerek de ihtiyacımızı giderebiliriz. Bu durum insanın yaşadığı ülkenin kültürü, çevresel şartları veya bireysel tercihleri ile şekillenmektedir. Almanya’da yaşayan biri susadığında daha çok soda içmeyi tercih ederken, Anadolu insanı geleneksel olarak ayran içmeyi tercih etmektedir.
*****İhtiyaçlar 5 grupta incelenebilir:
1-Görünen ihtiyaçlar [Tüketici ucuz araba ister]
2-Gerçek ihtiyaçlar [Tüketiciler, satış fiyatı ucuz olan arabayı değil; yakıt ve bakım giderleri az olan arabaları tercih eder]
3-Görünmeyen ihtiyaçlar [Tüketiciler, araba bayisine gittiklerinde iyi hizmet almayı beklerler]
4-Haz veren ihtiyaçlar [Tüketici, arabaya ücretsiz navigasyon sistemi ekleyen araç satıcısından memnun duyacaktır]
5-Gizli ihtiyaçlar [Tüketici, yakın çevresinden onun akıllı bir tüketici olduğunu düşünmesini ister]